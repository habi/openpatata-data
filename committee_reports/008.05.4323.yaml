belongs_to:
  - 23.01.055.193-2014
date: '2014-09-06'
mps_present:
  - name: Βαρνάβα Γιώργος
    note: μη μέλος των επιτροπών
  - name: Βότσης Άγγελος
  - name: Γεωργίου Γεώργιος
    note: μη μέλος των επιτροπών
  - name: Δαμιανού Άριστος
    note: μη μέλος των επιτροπών
  - name: Δημητρίου Μισιαούλη Στέλλα
  - name: Ευαγόρου Σταύρος
  - name: Κουκουμά Κούτρα Σκεύη
    note: μη μέλος των επιτροπών
  - name: Κουλίας Ζαχαρίας
    note: μη μέλος των επιτροπών
  - name: Κουτσού Νίκος
  - name: Κυπριανού Ανδρέας
  - name: Κυριακίδου Αθηνά
  - name: Κυριακού Μαρία
  - name: Λαμάρης Γιάννος
    note: πρόεδρος Επιτροπής Εσωτερικών
  - name: Λουκαΐδης Γιώργος
    note: μη μέλος των επιτροπών
  - name: Μέσης Χρίστος
  - name: Μαππουρίδης Ρίκκος
    note: μη μέλος των επιτροπών
  - name: Μαυρίδης Μάριος
  - name: Μαυρονικόλα Ρούλα
    note: μη μέλος των επιτροπών
  - name: Νεοφύτου Αβέρωφ
    note: μη μέλος των επιτροπών
  - name: Νικολαΐδης Νίκος
  - name: Νουρής Νίκος
  - name: Παπαγεωργίου Πάμπος
  - name: Παπαδόπουλος Νικόλας
    note: πρόεδρος Επιτροπής Οικονομικών και Προϋπολογισμού
  - name: Περδίκης Γιώργος
  - name: Προδρόμου Πρόδρομος
  - name: Σαρίκας Φειδίας
  - name: Συλλούρης Δημήτρης
  - name: Φυττής Σοφοκλής
    note: μη μέλος των επιτροπών
  - name: Χατζηγιάννης Κυριάκος
text: |
  Οι Κοινοβουλευτικές Επιτροπές Οικονομικών και Προϋπολογισμού και Εσωτερικών μελέτησαν αυθημερόν το πιο πάνω νομοσχέδιο, το οποίο κατατέθηκε στη σημερινή συνεδρία της ολομέλειας και κηρύχθηκε επείγον.

  Σημειώνεται ότι προηγήθηκε η μελέτη του υπό αναφορά νομοσχεδίου από τις δύο επιτροπές πριν από την τυπική κατάθεσή του στο σώμα σε κοινή συνεδρία τους, που πραγματοποιήθηκε στις 5 Σεπτεμβρίου 2014.

  Σκοπός του νόμου που προτείνεται είναι η τροποποίηση του περί Νομικής Αρωγής Νόμου, ώστε να παρέχεται η δυνατότητα δωρεάν νομικής αρωγής σε διαδικασία πώλησης ενυπόθηκου ακινήτου, με βάση το Μέρος VIA του περί Μεταβιβάσεως και Υποθηκεύσεως Ακινήτων Νόμου, λαμβανομένων υπόψη των συνθηκών της οικονομικής κρίσης που διέρχεται η Κύπρος.

  Σύμφωνα με τα στοιχεία που τέθηκαν ενώπιον των δύο επιτροπών από τους αρμόδιους φορείς, με βάση τις ισχύουσες διατάξεις του υπό συζήτηση νόμου, παρέχεται δωρεάν νομική αρωγή σε άτομα με ανεπαρκείς οικονομικούς πόρους, προκειμένου περί αστικών υποθέσεων, μόνο σε οικογενειακές υποθέσεις, διαδικασίες για καθορισμένες παραβιάσεις ανθρώπινων δικαιωμάτων και σε θύματα εμπορίας προσώπων και παιδιά θύματα εκμετάλλευσης για σκοπούς διεκδίκησης αποζημιώσεων.

  Σύμφωνα με τα ίδια στοιχεία, λόγω των συνθηκών της οικονομικής κρίσης, κατόπιν διαβουλεύσεων με τη Βουλή των Αντιπροσώπων, με το υπό συζήτηση νομοσχέδιο προτείνεται η κατ’ εξαίρεση τροποποίηση του περί Νομικής Αρωγής Νόμου, ώστε να παρέχεται κάτω από το μηχανισμό και υπό τις προϋποθέσεις που προβλέπει ο βασικός νόμος δωρεάν νομική αρωγή σε ενυπόθηκους οφειλέτες σε δικαστική διαδικασία σχετικά με την πώληση ενυπόθηκου ακινήτου, σύμφωνα με τις διατάξεις του Μέρους VIA του περί Μεταβιβάσεως και Υποθηκεύσεως Ακινήτων Νόμου, όπως αυτός εκάστοτε τροποποιείται ή αντικαθίσταται.

  Υπό το φως των πιο πάνω, οι πρόεδροι και τα μέλη των Κοινοβουλευτικών Επιτροπών Οικονομικών και Προϋπολογισμού και Εσωτερικών επιφυλάχθηκαν να τοποθετηθούν επί των προνοιών του νομοσχεδίου κατά τη συζήτησή του στην ολομέλεια του σώματος.
title: Κοινή έκθεση της Κοινοβουλευτικής Επιτροπής Οικονομικών και Προϋπολογισμού και της Κοινοβουλευτικής Επιτροπής Εσωτερικών για το νομοσχέδιο «Ο περί Νομικής Αρωγής (Τροποποιητικός) (Αρ. 5) Νόμος του 2014»
url: http://www2.parliament.cy/parliamentgr/008_05f/008_05_4323.htm
