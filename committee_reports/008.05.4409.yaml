belongs_to:
- 23.01.055.253-2014
date: '2014-12-16'
mps_present:
- name: Παπαδόπουλος Νικόλας
  note: πρόεδρος
- name: Λαμάρης Γιάννος
- name: Βότσης Άγγελος
- name: Παπαγεωργίου Πάμπος
- name: Προδρόμου Πρόδρομος
- name: Νικολαΐδης Νίκος
- name: Μαυρίδης Μάριος
- name: Περδίκης Γιώργος
- name: Κυριακού Μαρία
- name: Κουτσού Νίκος
text: |
  Η Κοινοβουλευτική Επιτροπή Οικονομικών και Προϋπολογισμού μελέτησε το πιο πάνω νομοσχέδιο σε δύο συνεδρίες της, που πραγματοποιήθηκαν στις 8 και 11 Δεκεμβρίου 2014. Στην πρώτη συνεδρία της επιτροπής κλήθηκαν και παρευρέθηκαν εκπρόσωποι του Υπουργείου Οικονομικών, του Υπουργείου Συγκοινωνιών και Έργων και η αναπληρώτρια γενική διευθύντρια της Αρχής Λιμένων Κύπρου (ΑΛΚ).

  Σκοπός του νόμου που προτείνεται είναι η έγκριση συμπληρωματικών πιστώσεων ύψους €1.230.000 και η διάθεσή τους από το ταμείο της ΑΛΚ για την υλοποίηση διάφορων σκοπών και δραστηριοτήτων, για τα οποία η αρχική πρόβλεψη στον αντίστοιχο εγκριμένο προϋπολογισμό για το έτος 2014 δεν ήταν επαρκής.

  Ειδικότερα, σύμφωνα με τα στοιχεία που κατατέθηκαν ενώπιον της επιτροπής, οι πρόσθετες πιστώσεις απαιτούνται για τα ακόλουθα:

  1. Χρηματοδότηση περιβαλλοντικής μελέτης αναφορικά με τις δραστηριότητες ενέργειας/υδρογονανθράκων στο λιμάνι Λάρνακας (€70.000).

  2. Αγορά υπηρεσιών για κάλυψη έκτακτων και άμεσων υπηρεσιακών αναγκών (€200.000).

  3. Λήψη μέτρων για σκοπούς ασφάλειας και παρακολούθησης των δραστηριοτήτων των λιμανιών στην Πάφο και το Λατσί (€60.000).

  4. Εγκατάσταση αγκυροβολίου στο λιμάνι Πάφου για διευκόλυνση των προσεγγίσεων κρουαζιερόπλοιων (€700.000).

  5. Σύνταξη του στρατηγικού σχεδιασμού της Αρχής (€200.000).

  Η Κοινοβουλευτική Επιτροπή Οικονομικών και Προϋπολογισμού, αφού έλαβε υπόψη όλα όσα τέθηκαν ενώπιόν της, επιφυλάχθηκε να τοποθετηθεί επί του νομοσχεδίου κατά τη συζήτηση του θέματος στην ολομέλεια του σώματος.
title: Έκθεση της Κοινοβουλευτικής Επιτροπής Οικονομικών και Προϋπολογισμού για το νομοσχέδιο «Ο περί Συμπληρωματικού Προϋπολογισμού της Αρχής Λιμένων Κύπρου Νόμος του 2014»
url: http://www2.parliament.cy/parliamentgr/008_05f/008_05_4409.htm
