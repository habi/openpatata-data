answers:
- http://www2.parliament.cy/parliamentgr/008-3f/23_06_010_01.100.htm
identifier: 23.06.010.01.100
question:
  by:
  - Φακοντής Αντρέας
  date: '2011-09-07'
  text: |-
    «Μετά τη λειτουργία του νέου συστήματος δημόσιων επιβατικών μεταφορών έχει ακινητοποιηθεί και περιέλθει στην ιδιοκτησία του κράτους αριθμός λεωφορείων που απώλεσαν την άδεια οδικής χρήσης και οι ιδιοκτήτες τους έχουν αποζημιωθεί ή θα αποζημιωθούν σύμφωνα με τις διαδικασίες και τα χρονοδιαγράμματα που έχουν καθοριστεί.

    Ως εκ τούτου, καλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

    1. Ποιος είναι ο συνολικός αριθμός των λεωφορείων που απώλεσαν την άδεια οδικής χρήσης και ποιο το συνολικό κόστος που θα καταβάλει ως αποζημίωση το κράτος στους ιδιοκτήτες των λεωφορείων αυτών;

    2. Σε ποιο μέρος και κάτω από ποιες συνθήκες φυλάττονται τα λεωφορεία αυτά και πώς το αρμόδιο υπουργείο προγραμματίζει να αξιοποιήσει το στόλο αυτό;

    3. Έχει ξεκαθαρίσει οριστικά ποιος θα αποζημιώσει την Εταιρεία Αστικών Λεωφορείων Λευκωσίας για την απόσυρση και ακινητοποίηση των λεωφορείων -το κράτος ή ο ΟΣΕΛ- και ποιο θα είναι το συνολικό κόστος;»
  title: Ερώτηση με αρ. 23.06.010.01.100, ημερομηνίας 7 Σεπτεμβρίου 2011, του βουλευτή
    εκλογικής περιφέρειας Πάφου κ. Αντρέα Φακοντή
