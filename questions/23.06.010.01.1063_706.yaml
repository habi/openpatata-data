_id: 23.06.010.01.1063_706
_position_on_page: 706
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1063.htm
by:
- mp_id: chatzigiannis-kyriakos
date: '2012-07-09'
heading: Ερώτηση με αρ. 23.06.010.01.1063, ημερομηνίας 9 Ιουλίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.1063
text: |-
  «Υπάρχουν περιπτώσεις όπου έχουν ανεγερθεί μάντρες εντός τουρκοκυπριακών κλήρων αμέσως μετά τον πόλεμο. Με το θάνατο του γονιού, στις περιπτώσεις όπου παιδί αιτείται χρήση του κλήρου, τίθεται η προϋπόθεση να αιτηθεί ξεχωριστή μίσθωση της μάντρας, καθώς και να υπάρχει πολεοδομική άδεια. Αυτό, αντιλαμβάνεστε, στην πράξη δεν είναι εφικτό, επειδή μάντρα που ανηγέρθη την τότε εποχή και λειτουργούσε στη συνέχεια με την ανοχή του κράτους δεν πληρεί τις πολεοδομικές προϋποθέσεις που τίθενται σήμερα. Η αλλαγή του σημερινού καθεστώτος μόνο προβλήματα μπορεί να προκαλέσει και ο κτηνοτροφικός μας κόσμος δε θα είναι σε θέση να επωμιστεί έξοδα μετακόμισης ή αύξησης ενοικίου.



  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για την πολιτική επιβολής μισθωμάτων στα κτηνοτροφικά υποστατικά και τις μάντρες που βρίσκονται εντός τουρκοκυπριακών κλήρων σε κτηνοτροφικές περιοχές, καθώς και να την ενημερώσει για τα ακόλουθα:



  1. Ποιο ήταν το ύψος του ενοικίου μέχρι σήμερα, ποιο είναι το ύψος του ενοικίου που θα καταβάλλεται από τούδε και στο εξής και από πότε θα ισχύσει η καταβολή του;



  2. Ποια θα είναι η φόρμουλα καθορισμού του νέου ενοικίου, αν τελικά αυξηθεί το ύψος του;

  3. Τι θα γίνει στην περίπτωση όπου κτηνοτρόφος κάτοχος μάντρας αρνηθεί να υπογράψει νέο συμβόλαιο; Θα προχωρήσει στη λήψη μέτρων για κλείσιμο της μάντρας;»
