answers: []
identifier: 23.06.008.04.859
question:
  by:
  - Περδίκης Γιώργος
  date: '2005-05-31'
  text: |-
    «Έχω παρατηρήσει ότι η εταιρεία καλωδιακής τηλεόρασης έχει ήδη προχωρήσει σε τοποθέτηση καλωδίων σε πολλές περιοχές της πόλης της Λευκωσίας. Δυστυχώς, φαίνεται ότι η έλλειψη νομοθετικού πλαισίου και πρόβλεψης οδήγησε σε υπερβολικές εκκοπές δέντρων, ενώ η όλη αισθητική εικόνα των εγκαταστάσεων της καλωδιακής τηλεόρασης είναι πολύ άσχημη.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχουν κανόνες για την εγκατάσταση των συστημάτων της καλωδιακής τηλεόρασης, ώστε να αποφεύγονται οι αλόγιστες καταστροφές στο παρόδιο φυσικό περιβάλλον, να εντάσσονται αρμονικά στο αστικό περιβάλλον και να αποφεύγεται η αισθητική ρύπανση.»
  title: Ερώτηση με αρ. 23.06.008.04.859, ημερομηνίας 31ης Μαΐου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
