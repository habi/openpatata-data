answers:
- http://www2.parliament.cy/parliamentgr/008_3g/23_06_010_03_611.htm
identifier: 23.06.010.03.611
question:
  by:
  - Περδίκης Γιώργος
  date: '2014-04-25'
  text: |-
    «Έχω πληροφορηθεί ότι ορισμένοι ξενοδόχοι πιέζουν τις καμαριέρες να εργάζονται στα όρια των αντοχών τους, αφού απαιτούν στη διάρκεια ενός κανονικού οκταώρου να τακτοποιήσουν και να ετοιμάσουν μεγάλο αριθμό δωματίων. Πολλές καμαριέρες υποχρεώνονται να καθαρίζουν και να τακτοποιούν μέχρι και είκοσι έξι δωμάτια την ημέρα, με αποτέλεσμα να παρουσιάζονται φαινόμενα υποβάθμισης της παρεχόμενης υπηρεσίας ή να αναγκάζονται να εργάζονται στα όρια των αντοχών τους.

    Παρακαλώ τους αρμόδιους υπουργούς να μας πληροφορήσουν αν εξετάζουν το ενδεχόμενο θεσμοθέτησης μέγιστων ορίων στον όγκο της εργασίας των εργαζομένων στον τουριστικό τομέα, όπως π.χ. καμαριέρες, καθώς και αν υπάρχουν έρευνες που αφορούν τη θνησιμότητα και το επίπεδο υγείας στη συγκεκριμένη κατηγορία εργαζομένων.»
  title: Ερώτηση με αρ. 23.06.010.03.611, ημερομηνίας 25 Απριλίου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
