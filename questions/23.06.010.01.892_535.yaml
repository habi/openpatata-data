_id: 23.06.010.01.892_535
_position_on_page: 535
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.892.htm
by:
- mp_id: perdikis-giorgos
date: '2012-05-30'
heading: Ερώτηση με αρ. 23.06.010.01.892, ημερομηνίας 30 Μαΐου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.892
text: |-
  «Σύμφωνα με πρόσφατα δημοσιεύματα, το Ταμείο Θήρας εξετάζει το ενδεχόμενο, εάν χρειαστεί, να δοθούν περιορισμένες άδειες για το κυνήγι του αγρινού. Σύμφωνα με τις πληροφορίες μου, εάν διαπιστωθεί πως ο πληθυσμός του αγρινού είναι σε αριθμούς που θέτουν σε κίνδυνο τη διαβίωση του είδους, τότε δεν αποκλείεται το ενδεχόμενο να αποφασιστεί ακόμα και η θήρευσή του, σε αριθμούς που δεν ξεπερνούν τα 30-40 άτομα ετησίως.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιοι είναι οι λόγοι που το Ταμείο Θήρας εξετάζει το ενδεχόμενο να επιτρέψει τη θήρευση του αγρινού και για ποιους λόγους δεν εξετάζονται αντί αυτής της λύσης το ενδεχόμενο να πωληθούν σε ζωολογικούς κήπους του εξωτερικού, καθώς και άλλοι τρόποι ή μεθόδοι. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων πόσο θα είναι το ύψος του διοικητικού κόστους, σε περίπτωης που αποφασιστεί να επιτραπεί η θήρευση του αγρινού, καθώς και πώς με 30-40 άτομα θα μειωθεί ο συνολικός αριθμός αγρινών.»
