answers:
- http://www2.parliament.cy/parliamentgr/008-3f/23_06_010_02.091.htm
identifier: 23.06.010.02.091
question:
  by:
  - Περδίκης Γιώργος
  date: '2012-09-05'
  text: |-
    «Έχω πληροφορηθεί ότι αριθμός Τουρκοκυπρίων που κατοικούν στα κατεχόμενα και οι οποίοι μάλιστα λυμαίνονται περιουσίες Ελληνοκυπρίων έχει εργοδοτηθεί σε δημόσιες υπηρεσίες της Κυπριακής Δημοκρατίας. Έχω μάλιστα γίνει αποδέκτης παραπόνων από Τουρκοκυπρίους που διαμένουν στις ελεύθερες περιοχές, αναλαμβάνοντας σοβαρό προσωπικό κόστος, και οι οποίοι αντιμετωπίζουν, κατά την άποψή τους, αθέμιτο ανταγωνισμό στη διεκδίκηση θέσεων στη δημόσια υπηρεσία, όπου απαιτείται ως προσόν η γνώση της τουρκικής γλώσσας, από Τουρκοκυπρίους που ζουν στις κατεχόμενες περιοχές. Τίθεται το ερώτημα αν οι Τουρκοκύπριοι που αποτείνονται για εργασία σε θέσεις στη δημόσια υπηρεσία (μόνιμοι, αορίστου χρόνου, ωρομίσθιοι ή με σύμβαση κ.ο.κ.) είναι υποχρεωμένοι να κατοικούν στις ελεύθερες περιοχές ή να μην κατέχουν παράνομα την ελληνοκυπριακή περιουσία.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των Τουρκοκυπρίων που εργοδοτούνται υπό οποιαδήποτε μορφή και σχέση από το δημόσιο, σε ποιους τομείς εργοδοτούνται και αν τίθενται προϋποθέσεις, όπως αναφέρθηκαν πιο πάνω, για την εργοδότηση των Τουρκοκυπρίων στη δημόσια υπηρεσία.»
  title: Ερώτηση με αρ. 23.06.010.02.091, ημερομηνίας 5 Σεπτεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
