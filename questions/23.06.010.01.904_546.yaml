_id: 23.06.010.01.904_546
_position_on_page: 546
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: diplaros-efthymios
date: '2012-06-01'
heading: Ερώτηση με αρ. 23.06.010.01.904, ημερομηνίας 1ης Ιουνίου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.904
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τη θέση του όσον αφορά στην καθυστέρηση της πληρωμής της υπερωριακής απασχόλησης των οδηγών ασθενοφόρων.

  Όπως καταγγέλλουν οι οδηγοί ασθενοφόρων, το κράτος δεν έχει καταβάλει τις υπερωρίες των οδηγών από τις αρχές Δεκεμβρίου του 2011 μέχρι και σήμερα. Η ίδια καθυστέρηση παρατηρήθηκε και κατά το περσινό έτος, αφού οι υπερωρίες όλου του χρόνου πληρώθηκαν αρχές Δεκεμβρίου του 2011, μετά από έντονες πιέσεις των οδηγών που απείλησαν ακόμη και με απεργία, σε περίπτωση που δε λάμβαναν τα ωφελήματά τους.

  Η ίδια καθυστέρηση πληρωμής παρατηρείται και φέτος, αφήνοντας οικονομικά εκτεθειμένους πολλούς από τους εργαζομένους στον εν λόγω τομέα. Οι οδηγοί δε θέλουν στην παρούσα φάση να λάβουν οποιαδήποτε απεργιακά μέτρα, λαμβάνοντας υπόψη τη σημαντικότητα και το αναγκαίο του ρόλου τους, αφού η άμεση παρέμβασή τους έχει γλιτώσει πολλούς συμπολίτες μας από το θάνατο.

  Φέρνω λοιπόν εις γνώσιν σας το πιο πάνω θέμα και αναμένω την απάντησή σας ως προς το πότε θα προχωρήσετε στην πληρωμή της υπερωριακής απασχόλησης των οδηγών.»
