_id: 23.06.010.02.345_345
_position_on_page: 345
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.345.htm
by:
- mp_id: perdikis-giorgos
date: '2012-12-05'
heading: Ερώτηση με αρ. 23.06.010.02.345, ημερομηνίας 5 Δεκεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.345
text: |-
  «Έχω πληροφορηθεί ότι μαθητές σε δημοτικό σχολείο της Κύπρου εισέρχονταν στην αίθουσα διδασκαλίας σχεδόν κάθε πρωί, προτού ξεκινήσει το μάθημα, έθεταν σε λειτουργία τους ηλεκτρονικούς υπολογιστές και επισκέπτονταν σελίδες ακατάλληλου περιεχομένου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει λάβει τα απαραίτητα μέτρα, έτσι που να εγκατασταθεί σε όλους τους ηλεκτρονικούς υπολογιστές όλων των σχολείων δημοτικής και μέσης εκπαίδευσης λογισμικό φιλτραρίσματος πληροφοριών. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν προτίθεται να καταθέσει νομοσχέδιο στη Βουλή των Αντιπροσώπων που να αφορά την υποχρεωτική εγκατάσταση λογισμικού φιλτραρίσματος πληροφοριών σε όλους τους ηλεκτρονικούς υπολογιστές που βρίσκονται σε σχολεία, αλλά και δημόσιους χώρους, έτσι που κανένα παιδί κάτω των δεκαοκτώ ετών να μην μπορεί να έχει πρόσβαση σε σελίδες ακατάλληλου περιεχομένου.»
