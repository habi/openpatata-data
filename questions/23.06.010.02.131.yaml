answers:
- http://www2.parliament.cy/parliamentgr/008-3f/23_06_010_02.131.htm
identifier: 23.06.010.02.131
question:
  by:
  - Τορναρίτης Νίκος
  date: '2012-09-26'
  text: |-
    «Παρακαλείται ο αρμόδιος υπουργός να ενημερώσει τη Βουλή των Αντιπροσώπων σε ποιες ενέργειες θα προβεί σχετικά με το θέμα της αποδέσμευσης κονδυλίου για χορηγία του Κυπριακού Κέντρου Περιβαλλοντικών Μελετών (Κρίτου Τέρα), καθώς και για τη μελλοντική συνεργασία του υπουργείου με το πιο πάνω κέντρο.

    Παραθέτω αυτούσια τα ερωτήματα του Κυπριακού Ιδρύματος Προστασίας του Περιβάλλοντος “Terra Cypria”, μετά από συνάντηση που είχα με εκπροσώπους του ιδρύματος, επισυνάπτω σχετικές επιστολές από το κοινοτικό συμβούλιο Κρίτου Τέρας, καθώς και επιστολές της “Terra Cypria” για το πιο πάνω θέμα και παρακαλώ να ενημερωθεί το σώμα για τις θέσεις του υπουργείου για όλα τα θέματα που εγείρονται.

    Τα ερωτήματα έχουν ως εξής:

    “1. Γιατί να σταματήσει η χορηγία προς το Κυπριακό Κέντρο Περιβαλλοντικών Μελετών στην Κρίτου Τέρα, δεδομένου ότι είμαστε το μόνο κέντρο στην περιοχή Ακάμα και δη εφόσον η χορηγία είναι πολύ μικρότερη από τα κρατικά έξοδα λειτουργίας ενός περιβαλλοντικού κέντρου;

    2. Εφόσον εδώ και 16 χρόνια προσέρχονται δημοτικά σχολεία στο κέντρο μας και γνωρίζουν την ποιότητα της δουλειάς μας, γιατί αρνείται το αρμόδιο τμήμα να περιλάβει και το κέντρο μας στην εγκύκλιο που στέλνει στα σχολεία ενημερώνοντάς τα για τα διαθέσιμα περιβαλλοντικά κέντρα; Η άρνηση αυτή δίνει εντύπωση ότι δεν ευνοεί την προσέλευση στο κέντρο μας. Η συμπερίληψή μας στον κατάλογο είναι μια ενέργεια εντελώς ανέξοδη για το υπουργείο.”.»

    Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
  title: Ερώτηση με αρ. 23.06.010.02.131, ημερομηνίας 26 Σεπτεμβρίου 2012, του βουλευτή
    εκλογικής περιφέρειας Λευκωσίας κ. Νίκου Τορναρίτη
