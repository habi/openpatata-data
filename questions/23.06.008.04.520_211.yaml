_id: 23.06.008.04.520_211
_position_on_page: 211
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_520.htm
by:
- mp_id: perdikis-giorgos
date: '2005-01-20'
heading: Ερώτηση με αρ. 23.06.008.04.520, ημερομηνίας 20 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.520
text: |-
  «Έχω πληροφορηθεί από γονείς παιδιών με ειδικές ανάγκες (π.χ. παιδιών με υπερκινητικότητα ή παιδιών με ελλειμματική προσοχή συνδυασμένη με υπερκινητικότητα) ότι δεν υπάρχει δημόσιο ειδικό σχολείο, για να απασχολούνται τα παιδιά τους από ειδικούς παιδαγωγούς κάποιες απογευματινές ώρες ή και πρωινές ώρες, όταν τα δημόσια σχολεία είναι κλειστά. Το πρόβλημα είναι εντονότερο, όταν οι γονείς εργάζονται στον ιδιωτικό τομέα. Η ύπαρξη ιδιωτικών ειδικών σχολείων για απασχόληση αυτών των παιδιών τα απογεύματα ή τις μέρες που τα δημόσια σχολεία είναι κλειστά δε λύνει το πρόβλημα, αφού το κόστος είναι απαγορευτικό για την πλειοψηφία των γονιών, λαμβάνοντας υπόψη τα επιπλέον έξοδα που έχει μια οικογένεια με παιδί με ειδικές ανάγκες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχουν σκέψεις για τη δημιουργία ενός τέτοιου δημόσιου σχολείου ή, εναλλακτικά, αν προτίθεται το κράτος να αναλάβει, μέσω επιχορήγησης, το κόστος απασχόλησης αυτών των παιδιών σε ειδικά σχολεία με βάση εισοδηματικά κριτήρια.»
