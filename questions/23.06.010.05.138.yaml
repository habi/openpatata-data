answers: []
by:
- Περδίκης Γιώργος
date: '2015-09-17'
heading: Ερώτηση με αρ. 23.06.010.05.138, ημερομηνίας 17 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.138
text: |-
  «Τη Δευτέρα 7 Σεπτεμβρίου 2015 ένα σύννεφο σκόνης κάλυψε ολόκληρη την Κύπρο. Το φαινόμενο της σκόνης διήρκεσε πέντε μέρες και προκάλεσε σειρά σοβαρών προβλημάτων. Ανησυχίες εκφράστηκαν για την πιθανή μεταφορά με τη σκόνη τοξικών ουσιών, ιών και μικροβίων από τα ανατολικά. Σχετική μελέτη είχε διεξαχθεί προ ετών από τη μονάδα του Πανεπιστημίου Χάρβαρντ στην Κύπρο, η οποία ανέδειξε τους γενικότερους κινδύνους μεταφοράς τοξικών ουσιών, ιών και μικροβίων μαζί με τη σκόνη. Ο κίνδυνος αυτός επιδεινώνεται από το γεγονός ότι η σκόνη προήλθε από τη Συρία, όπου τα τελευταία χρόνια διεξάγεται ένας ανελέητος πόλεμος με τη χρήση όλων των μορφών όπλων και τύπων βόμβων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του τη μελέτη του Πανεπιστημίου Χάρβαρντ και αν, ως εκ τούτου, θα προχωρήσει σε δειγματοληπτική ανάλυση της σκόνης που κάλυψε την Κύπρο για πέντε συνεχόμενες μέρες, ώστε να διερευνηθεί αν έχουν μεταφερθεί οποιεσδήποτε τοξικές ή μολυσματικές ουσίες.»
