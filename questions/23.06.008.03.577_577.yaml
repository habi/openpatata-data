_position_on_page: 577
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03b/23_06_008_03_577.htm
by:
- Μαύρου Ελένη
date: '2004-05-20'
heading: Ερώτηση με αρ. 23.06.008.03.577, ημερομηνίας 20 Μαΐου 2004, της βουλευτού
  εκλογικής περιφέρειας Λευκωσίας κ. Ελένης Μαύρου
identifier: 23.06.008.03.577
text: |-
  «Το άρθρο 18 του Συντάγματος της Κυπριακής Δημοκρατίας διασφαλίζει το δικαίωμα ελευθερίας σκέψης, συνείδησης και θρησκείας σε κάθε πολίτη της Δημοκρατίας. Στην Κύπρο δεν υπάρχει κρατική θρησκεία ούτε νόμος που να προνοεί για αναγνωρισμένες ή μη αναγνωρισμένες θρησκείες. Στα σχολεία μας όμως τα παιδιά λαμβάνουν μέρος σε θρησκευτικές εκδηλώσεις (αγιασμό, εκκλησιασμό, Θεία Κοινωνία, καθημερινή προσευχή), που διοργανώνουν τα σχολεία, ανεξάρτητα από την εθνική και θρησκευτική προέλευση των παιδιών.

  Με δεδομένη την ένταξη της Κύπρου στην Ευρωπαϊκή Ένωση και την αναμενόμενη προσέλευση Ευρωπαίων πολιτών για εργασία και διαμονή, πέραν όλων όσοι ήδη διαμένουν, στην Κύπρο, παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Ποια μέτρα προτίθεται να λάβει, ώστε να διασφαλίζεται το δικαίωμα κάθε ατόμου, ατομικά ή συλλογικά, ιδιωτικά ή δημόσια, να πρεσβεύει την πίστη του και να εκδηλώνει τη θρησκεία ή τις θρησκευτικές πεποιθήσεις του μέσα από τη λατρεία, τη διδασκαλία και την τήρηση των τύπων της θρησκείας του;

  2. Γίνονται σκέψεις για μετατροπή του μαθήματος των θρησκευτικών σε μάθημα επιλογής ή μετατροπή του σε ιστορία των θρησκειών, ώστε όλες οι θρησκείες να τυγχάνουν αντικειμενικής διδασκαλίας και επεξήγησης;»
