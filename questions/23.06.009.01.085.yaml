_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_085.htm
by:
- Περδίκης Γιώργος
date: '2006-09-29'
heading: Ερώτηση με αρ. 23.06.009.01.085, ημερομηνίας 29 Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.085
text: |-
  «Σύμφωνα με δημοσιογραφικές πληροφορίες, η Γαλλία και η Σουηδία βρήκαν ίχνη του γενετικά τροποποιημένου οργανισμού (ΓΤΟ) LL 601, ο οποίος έχει απαγορευθεί στην Ευρωπαϊκή Ένωση, σε δείγματα αμερικανικού ρυζιού, έπειτα από τεστ τα οποία έγιναν σε εθνικό επίπεδο. Τον περασμένο μήνα ένα φορτίο 20 000 τόνων αμερικανικού ρυζιού, που προοριζόταν για τις αγορές της Βρετανίας και της Γερμανίας και για το οποίο υπήρχαν υποψίες ότι ήταν μολυσμένο από το ΓΤΟ LL 601, ανακόπηκε στο Ρότερνταμ. Η Ευρωπαϊκή Επιτροπή είχε επιβάλει τότε ελέγχους με ευθύνη των κρατών μελών, καθώς και μία διαδικασία πιστοποίησης του ρυζιού.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων ποια μέτρα έχουν ληφθεί, ώστε να αποκλειστεί το ενδεχόμενο να εισαχθεί στην Κύπρο μεταλλαγμένο ρύζι με το ΓΤΟ LL 601».
