_position_on_page: 623
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.623.htm
by:
- Τορναρίτης Νίκος
date: '2011-02-11'
heading: Ερώτηση με αρ. 23.06.009.05.01.623, ημερομηνίας 11 Φεβρουαρίου 2011, του
  βουλευτή εκλογικής περιφέρειας Λευκωσίας κ. Νίκου Τορναρίτη
identifier: 23.06.009.05.01.623
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τη διαδικασία γνωστοποίησης του καταλόγου προτεινόμενων για προαγωγή εκπαιδευτικών προς τους ενδιαφερόμενους αιτητές, διότι με την υπάρχουσα διευθέτηση ουσιαστικά παρεμποδίζεται το δικαίωμά τους να υποβάλουν ένσταση όπως προνοεί ο περί της Δημόσιας Εκπαιδευτικής Υπηρεσίας Νόμος (N. 10/1969). Έχει διαπιστωθεί ότι είναι απαραίτητη η παραλαβή του καταλόγου από τον κάθε αιτητή, ώστε να υποβάλλει την ένστασή του με βάση όλα τα στοιχεία.

  Επισυνάπτεται ο κατάλογος πενήντα ενός υποψηφίων για τη θέση Διευθυντή Σχολείων Δημοτικής Εκπαίδευσης, όπου φαίνεται ότι δεν υπάρχουν δεδομένα προσωπικού χαρακτήρα, αλλά στοιχεία απαραίτητα για εφαρμογή της νομοθεσίας. Αναφέρεται ότι τα στοιχεία είναι πάρα πολλά και δυσδιάκριτα για έλεγχο στο χώρο της εισόδου του Υπουργείου Παιδείας ή στα κατά τόπους επαρχιακά γραφεία, χωρίς να δίδεται το δικαίωμα για φωτοτύπηση στους ενδιαφερομένους.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
