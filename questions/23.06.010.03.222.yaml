answers:
- http://www2.parliament.cy/parliamentgr/008_3g/23_06_010_03_222.htm
identifier: 23.06.010.03.222
question:
  by:
  - Ευαγόρου Σταύρος
  date: '2013-10-17'
  text: |-
    «Στον κυπριακό ημερήσιο τύπο, συγκεκριμένα στην εφημερίδα “Ο Φιλελεύθερος” (ημερ. 14 Οκτωβρίου 2013, σελ. 8) υπάρχει σχετικό δημοσίευμα υπό τον τίτλο «Βόμβα ΔΝΤ για φόρο 10% στις καταθέσεις» (βλ. σχετικό επισυναπτόμενο). Στο εν λόγω δημοσίευμα, που είναι βασισμένο σε βελγικό δημοσίευμα, γίνεται λόγος για πρόταση προερχόμενη από το Διεθνές Νομισματικό Ταμείο (ΔΝΤ), η οποία συμπεριλαμβάνεται στην εξαμηνιαία έκθεση του οργανισμού για τις δημοσιονομικές τάσεις και στην οποία γίνεται σαφής αναφορά σε φορολογία της τάξης του 10% επί ιδιωτικών αποταμιεύσεων σε δεκαπέντε χώρες της Ευρωζώνης.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων καταρχάς κατά πόσο τέθηκε ένα τέτοιο θέμα προς συζήτηση και λήψη απόφασης, είτε σε επίπεδο ευρωπαϊκών θεσμικών οργάνων είτε διεθνών, καθώς μια τέτοια συζήτηση ή εξέλιξη επηρεάζει άμεσα τη χώρα μας ως μέλος της Ευρωζώνης. Επίσης, εάν όντως έλαβε χώρα τέτοια συζήτηση σε οποιοδήποτε επίπεδο, παρακαλούμε όπως αποσταλούν στο σώμα όλες οι σχετικές πληροφορίες και ενημέρωση. Τέλος, ζητούμε να ενημερωθούμε για την τοποθέτηση που κατέθεσε η κυπριακή κυβέρνηση επί του συγκεκριμένου ζητήματος κατά τη διάρκεια των συζητήσεων και συναντήσεων.»

    Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
  title: Ερώτηση με αρ. 23.06.010.03.222, ημερομηνίας 17 Οκτωβρίου 2013, του βουλευτή
    εκλογικής περιφέρειας Αμμοχώστου κ. Σταύρου Ευαγόρου
