answers:
- http://www2.parliament.cy/parliamentgr/008_03/23_06_008_02_459.htm
by:
- Αγαπίου Άγις
date: '2003-07-09'
heading: Ερώτηση με αρ. 23.06.008.02.459 που υποβλήθηκε από το βουλευτή εκλογικής
  περιφέρειας Λεμεσού κ. ’γι Αγαπίου στις 9 Ιουλίου 2003.
identifier: 23.06.008.02.459
text: |-
  «Κατά την πρόσφατη επίσκεψή μου στο χωριό Διερώνα της επαρχίας Λεμεσού και έπειτα από συνάντηση που είχα με τον πρόεδρο και μέλη του κοινοτικού συμβουλίου, καθώς και κατοίκους της περιοχής, πληροφορήθηκα με έκπληξη ότι λύματα από τις γύρω περιοχές κατευθύνονται στον ποταμό Γερμασόγειας και καταλήγουν στο φράγμα Γερμασόγειας, με αποτέλεσμα να δημιουργούνται σοβαρά προβλήματα στην υγεία τόσο των κατοίκων της Διερώνας που ποτίζουν τα χωράφια τους από το νερό του ποταμού Γερμασόγειας όσο και των κατοίκων που υδροδοτούνται από το νερό του φράγματος Γερμασόγειας, όπου καταλήγουν τα λύματα.

  Παρακαλείται, συνεπώς, το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Είναι δυνατή η παροχή οικονομικής βοήθειας προς τις κοινότητες της περιοχής για δημιουργία βιολογικού σταθμού που θα σταματήσει τη διαρροή λυμάτων προς τον ποταμό Γερμασόγειας;

  2. Ποια μέτρα μπορούν να παρθούν στο μεταξύ, ώστε να σταματήσει η διαρροή λυμάτων προς τον ποταμό Γερμασόγειας;

  3. Ποια προβλήματα υγείας μπορεί να δημιουργηθούν στους κατοίκους που είτε ποτίζουν τα χωράφια τους από το νερό του ποταμού Γερμασόγειας είτε υδροδοτούνται από το φράγμα Γερμασόγειας, λόγω των λυμάτων που κατευθύνονται στον ποταμό Γερμασόγειας και μέσω αυτού στο φράγμα Γερμασόγειας;»
