_position_on_page: 590
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.590.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.590, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.590
text: |-
  «Από την απάντηση του Υπουργού Γεωργίας, Φυσικών Πόρων και Περιβάλλοντος κ. Νίκου Κουγιάλη στην ερώτησή μου με αρ. 23.06.010.02.432, αναφορικά με την ετοιμασία εξειδικευμένης νομοθεσίας που θα ρυθμίσει πιο αποτελεσματικά την εμπορία και τη διάθεση ξυλείας και προϊόντων του ξύλου, πληροφορήθηκα ότι το Τμήμα Δασών ως η αρμόδια αρχή έχει ετοιμάσει μετά από διάλογο και δημόσια διαβούλευση με όλους τους εμπλεκόμενους φορείς το εναρμονιστικό νομοσχέδιο με τίτλο “Ο περί του Ελέγχου της Εμπορίας Ξυλείας και Προϊόντων Ξυλείας Νόμος του 2013”. Όπως πληροφορήθηκα, το εν λόγω νομοσχέδιο βρίσκεται στη Νομική Υπηρεσία και μόλις ολοκληρωθεί ο νομοτεχνικός έλεγχος θα προωθηθεί στο Υπουργικό Συμβούλιο για έγκριση και στη Βουλή των Αντιπροσώπων για ψήφιση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να ολοκληρωθεί ο νομοτεχνικός έλεγχος από τη Νομική Υπηρεσία και να κατατεθεί στη Βουλή των Αντιπροσώπων.»
