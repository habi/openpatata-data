_id: 23.06.008.01.139_139
_position_on_page: 139
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_139.htm
by:
- Περδίκης Γιώργος
date: '2002-06-11'
heading: Ερώτηση με αρ. 23.06.008.01.139 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 11 Ιουνίου 2002
identifier: 23.06.008.01.139
text: |-
  «Έχω πληροφορηθεί ότι για την ανέγερση του νέου ΚΕΝ Πάφου έχουν επιταχθεί 1 500 σκάλες γεωργικής γης σε περιοχή του χωριού Αναρίτα, παρά την αντίθεση της κοινοτικής αρχής. Τα έργα για την κατασκευή του νέου ΚΕΝ έχουν ήδη αρχίσει και βρίσκονται σε προχωρημένο στάδιο. Έχω όμως εντοπίσει ότι μέσα στον προγραμματιζόμενο χώρο ανέγερσης του ΚΕΝ εγκλωβίζεται μια έκταση πενήντα περίπου σκαλών, μέρος του μοναδικού πνεύμονα πρασίνου της περιοχής του κοινοτικού (κρατικού) δάσους Αναρίτας, συνολικής έκτασης διακόσιων περίπου σκαλών. Παράλληλα, έχω παρατηρήσει ότι έχουν αρχίσει έργα και στο υπόλοιπο μέρος του κρατικού δάσους, τα οποία έχουν ήδη καταστρέψει μεγάλο μέρος της χλωρίδας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί έγιναν αυτές οι καταστροφικές επεμβάσεις στο κρατικό δάσος Αναρίτας και εάν υπάρχουν σχέδια που θα προκαλέσουν περαιτέρω καταστροφική συρρίκνωση του μοναδικού αυτού πνεύμονα πρασίνου της περιοχής.»
