answers: []
by:
- Περδίκης Γιώργος
date: '2015-07-22'
heading: Ερώτηση με αρ. 23.06.010.05.015, ημερομηνίας 22 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.015
text: |-
  «Έχω πληροφορηθεί ότι η ομάδα πρωτοβουλίας πολιτών STOP VIVISECTION (“Σταματήστε τη ζωοτομία”) κατάφερε να συλλέξει 1,17 εκατομμύρια υπογραφές από πολίτες και ζητά από την Ευρωπαϊκή Επιτροπή να καταργήσει την Οδηγία 2010/63/ΕΕ περί προστασίας των ζώων που χρησιμοποιούνται για επιστημονικούς σκοπούς και να υποβάλει μία νέα πρόταση, που θα αποσκοπεί στη σταδιακή κατάργηση της πρακτικής των πειραμάτων σε ζώα και στην υποχρεωτική χρήση στη βιοϊατρική και τοξικολογική έρευνα δεδομένων με άμεση συνάφεια με το ανθρώπινο είδος. Η πρωτοβουλία πολιτών ζητεί την έγκριση νέου νομοθετικού πλαισίου, με το οποίο να καταργούνται σταδιακά εντελώς τα πειράματα στα ζώα ως το 2020.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποια είναι η θέση της κυβέρνησης αναφορικά με την πιο πάνω πρόταση που υποβλήθηκε από την εν λόγω ομάδα πρωτοβουλίας πολιτών. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν υπάρχουν εργαστήρια στην Κύπρο που χρησιμοποιούν ζώα για επιστημονικά πειράματα.»
