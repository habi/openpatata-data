answers: []
identifier: 23.06.010.04.557
question:
  by:
  - Περδίκης Γιώργος
  date: '2015-05-08'
  text: |-
    «Έχω πληροφορηθεί ότι το Υπουργείο Γεωργίας, Αγροτικής Ανάπτυξης και Περιβάλλοντος αποφάσισε την εγκατάσταση σταθμού μετεωρολογικού ραντάρ στην περιοχή του δάσους της Ριζοελιάς κοντά σε οικιστική ζώνη. Όπως έχω πληροφορηθεί το δημοτικό συμβούλιο Αραδίππου πληροφορήθηκε για την απόφαση για εγκατάσταση υπερσύγχρονου ραντάρ μετεωρολογίας στη Ριζοελιά μετά την υπογραφή της σύμβασης μεταξύ του υπουργείου και της ελληνικής εταιρείας “Space Hellas”. Αξίζει να σημειωθεί ότι πριν τη λήψη της σχετικής απόφασης δε λήφθηκε η άποψη της τοπικής αρχής, η οποία δε συμφωνεί με την εγκατάσταση του ραντάρ στη συγκεκριμένη περιοχή, αφού τίθενται τόσο θέματα ασφάλειας των κατοίκων όσο και θέματα ενδεχόμενης παρεμπόδισης της μελλοντικής οικιστικής ανάπτυξης της ευρύτερης περιοχής. Όπως έχω πληροφορηθεί, το δημοτικό συμβούλιο Αραδίππου πρότεινε δύο εναλλακτικές τοποθεσίες για την τοποθέτηση του ραντάρ, οι οποίες όμως απορρίφθηκαν από το υπουργείο ως ακατάλληλες.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους προχώρησε σε υπογραφή της πιο πάνω σύμβασης χωρίς προηγουμένως να ενημερώσει το δημοτικό συμβούλιο Αραδίππου και τους λόγους για τους οποίους απέρριψε την εγκατάσταση του ραντάρ μετεωρολογίας στις δύο εναλλακτικές τοποθεσίες που πρότεινε ο δήμος Αραδίππου. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων αν η περιοχή του δάσους της Ριζοελιάς, όπου προτίθεται να γίνει η εγκατάσταση του ραντάρ μετεωρολογίας, ανήκει σε περιοχή “Natura” και ποιες είναι οι επιπτώσεις στην υγεία και την ασφάλεια των κατοίκων της περιοχής από την εν λόγω εγκατάσταση.»
  title: Ερώτηση με αρ. 23.06.010.04.557, ημερομηνίας 8 Μαΐου 2015, του βουλευτή εκλογικής
    περιφέρειας Λευκωσίας κ. Γιώργου Περδίκη
