_id: 23.06.009.03.478_481
_position_on_page: 481
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_478.htm
by:
- Μητσόπουλος Τάσος
date: '2009-04-03'
heading: Ερώτηση με αρ. 23.06.009.03.478, ημερομηνίας 3 Απριλίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.478
text: |-
  «Το Ευρωπαϊκό Κοινοβούλιο ενέκρινε πρόσφατα με συντριπτική πλειοψηφία ψήφισμα σχετικά με το Θιβέτ, ζητώντας την επανέναρξη των απευθείας συνομιλιών μεταξύ των κινεζικών αρχών και των εκπροσώπων του Δαλάι Λάμα, προκειμένου να επιτευχθεί πραγματική αυτονομία στο Θιβέτ εντός της Λαϊκής Δημοκρατίας της Κίνας. Επίσης, το ψήφισμα εμμένει στην ανάγκη να εξακριβωθεί τι ακριβώς συνέβη κατά τη διάρκεια των διαπραγματεύσεων μεταξύ του Πεκίνου και των απεσταλμένων του Δαλάι Λάμα. Μετά από λίγες ημέρες, στις 13 Μαρτίου, ο Κινέζος Πρωθυπουργός Wen Jiabao δήλωσε ότι η Κίνα είναι έτοιμη να εισέλθει σε διάλογο με το Δαλάι Λάμα.

  Την 31η Μαρτίου η Επιτροπή Εξωτερικών Υποθέσεων του Ευρωπαϊκού Κοινοβουλίου θα πραγματοποιήσει ακρόαση για την κατάσταση των συνομιλιών μεταξύ των κινεζικών αρχών και των υποστηρικτών του Δαλάι Λάμα. Τα δύο εμπλεκόμενα μέρη έχουν προσκληθεί.

  Υπό το φως των πιο πάνω, παρακαλείται ο αρμόδιος υπουργός να ενημερώσει τη Βουλή των Αντιπροσώπων πώς τοποθετείται η Κυπριακή Δημοκρατία επί του συγκεκριμένου ψηφίσματος και της πρόσκλησης για έναρξη συνομιλιών μεταξύ της κινεζικής κυβέρνησης και εκπροσώπων του Δαλάι Λάμα.»
