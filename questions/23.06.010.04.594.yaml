_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_594.htm
by:
- Περδίκης Γιώργος
date: '2015-05-26'
heading: Ερώτηση με αρ. 23.06.010.04.594, ημερομηνίας 26 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.594
text: |-
  «Σε πρόσφατο σχέδιο ψηφίσματος που κατατέθηκε στον Πρόεδρο της Βουλής των Αντιπροσώπων από τις συνδικαλιστικές οργανώσεις ΣΥΞΚΑ-ΠΕΟ, ΟΥΞΕΚΑ-ΣΕΚ και ΔΕΟΚ σε σχέση με τους εργαζομένους στα ξενοδοχεία αναφέρεται ότι σχεδόν σε όλα τα ξενοδοχεία απασχολούνται σπουδαστές από το εξωτερικό, οι οποίοι εργοδοτούνται μέσω των ευρωπαϊκών προγραμμάτων “Erasmus” και “Leonardo Da Vinci” ή σε απευθείας συνεννόηση των σχολών τους με τις διευθύνσεις των ξενοδοχείων. Στο εν λόγω ψήφισμα διατυπώνεται η θέση των συνδικαλιστικών οργανώσεων ότι δε γίνεται καμία κατάρτιση στους φοιτητές και παράλληλα καλύπτονται πολύτιμες θέσεις εργασίας, ενώ το επίπεδο των προσφερόμενων υπηρεσιών είναι αμφίβολης ποιότητας.

  Παρακαλώ των αρμόδιο υπουργό να πληροφορήσει τη Βουλή των Αντιπροσώπων για τη διαδικασία που ακολουθείται για την εργοδότηση των σπουδαστών από το εξωτερικό στα ξενοδοχεία, καθώς και για τη διάρκεια της εργοδότησής τους. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων για τον ετήσιο αριθμό των σπουδαστών που εργοδοτούνται μέσω των προγραμμάτων αυτών ή και σε απευθείας συνεννόηση των σχολών τους με τις διευθύνσεις των ξενοδοχείων τα τελευταία πέντε χρόνια. Τέλος, παρακαλώ όπως ενημερώσετε τη Βουλή των Αντιπροσώπων αν η πιο πάνω θέση των συνδικαλιστικών οργανώσεων ανταποκρίνεται στην πραγματικότητα και αν οι αρμόδιες υπηρεσίες προβαίνουν σε οποιουσδήποτε ελέγχους για τη διαπίστωση της εφαρμογής των προνοιών των εν λόγω προγραμμάτων.»
