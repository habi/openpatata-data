answers:
- http://www2.parliament.cy/parliamentgr/008_03b/23.06.008.04.694.htm
identifier: 23.06.008.04.694
question:
  by:
  - Μαύρου Ελένη
  date: '2005-03-04'
  text: |-
    «Όπως είναι γνωστό, το Τμήμα Υπηρεσιών Κοινωνικής Ευημερίας επωμίζεται το κόστος του μισθού των αλλοδαπών φροντιστριών και επιπλέον ποσό για κοινωνικές ασφαλίσεις, ώστε να παρέχεται φροντίδα σε αναπήρους και ηλικιωμένους λήπτες δημόσιου βοηθήματος.

    Συχνά όμως παρουσιάζονται οικονομικά προβλήματα στη συντήρηση των αλλοδαπών φροντιστριών οι οποίες διαμένουν με τον ανάπηρο ή ηλικιωμένο και αναγκαστικά έχουν έξοδα που επιβαρύνουν το λήπτη (διατροφή, ηλεκτρισμό, νερό, ιατροφαρμακευτική κάλυψη). Στην ουσία οι αλλοδαπές φροντίστριες μπορεί να θεωρηθούν ως εξαρτώμενες των συγκεκριμένων ληπτών δημόσιου βοηθήματος. Με τα σημερινά δεδομένα καταδικάζονται οι λήπτες δημόσιου βοηθήματος και οι φροντίστριές τους σε συνθήκες πενίας και στέρησης, γιατί το ύψος του δημόσιου βοηθήματος καλύπτει μόνο τις βασικές και ειδικές ανάγκες του λήπτη.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων αν έχει εντοπίσει το πρόβλημα και τι μέτρα έχουν ληφθεί ή μελετώνται για επίλυση του προβλήματος.»
  title: Ερώτηση με αρ. 23.06.008.04.694, ημερομηνίας 4 Μαρτίου 2005, της βουλευτού
    εκλογικής περιφέρειας Λευκωσίας κ. Ελένης Μαύρου
