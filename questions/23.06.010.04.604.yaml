answers:
- http://www2.parliament.cy/parliamentgr/008_3g/23_06_010_04_604.htm
by:
- Περδίκης Γιώργος
date: '2015-05-29'
heading: Ερώτηση με αρ. 23.06.010.04.604, ημερομηνίας 29 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.604
text: |-
  «Έχω γίνει αποδέκτης καταγγελιών αναφορικά με πώληση τεμαχίου που άνηκε σε εταιρεία, η οποία είναι θυγατρική της Παγκύπριας Εταιρείας Αρτοποιών, σε τιμή πολύ χαμηλότερη της αξίας του. Συγκεκριμένα, όπως πληροφορήθηκα, το τεμάχιο βρίσκεται στην είσοδο της μαρίνας στη Λεμεσό και πρόσφατα, μετά το διορισμό από την τράπεζα παραλήπτη/διαχειριστή για την Παγκύπρια Εταιρεία Αρτοποιών, το συγκεκριμένο τεμάχιο πωλήθηκε σε εξευτελιστική τιμή. Αξίζει να σημειωθεί ότι, σύμφωνα με τις πληροφορίες μου, το συγκεκριμένο ακίνητο δε συμπεριλαμβανόταν στο ομόλογο κυμαινόμενης επιβάρυνσης σύμφωνα με το οποίο η τράπεζα διόρισε τον παραλήπτη/διαχειριστή, αφού ήταν υποθηκευμένο σε άλλη τράπεζα, η οποία δεν είχε καμιά σχέση με το διορισμό του παραλήπτη/διαχειριστή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις διαδικασίες που ακολουθήθηκαν για την πώληση του συγκεκριμένου τεμαχίου, καθώς επίσης και αν ισχύει η πιο πάνω καταγγελία, που αναφέρει ότι το συγκεκριμένο τεμάχιο δε συμπεριλαμβανόταν στο ομόλογο κυμαινόμενης επιβάρυνσης. Τέλος, παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τον αγοραστή του συγκεκριμένου τεμαχίου και την τιμή πώλησης.»
