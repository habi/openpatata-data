_id: 23.06.010.03.049_49
_position_on_page: 49
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_049.htm
by:
- mp_id: charalampidou-eirini
date: '2013-07-31'
heading: Ερώτηση με αρ. 23.06.010.03.049, ημερομηνίας 31ης Ιουλίου 2013, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.049
text: |-
  «Το 2010 παρατηρείται μια ανεξέλεγκτη δαπάνη για την αποστολή ασθενών στο εξωτερικό. Το ποσό αυτό, σύμφωνα με την έκθεση της Γενικής Ελέγκτριας, ανήλθε στα €42.882.872, σημειώνοντας αύξηση ύψους 20,4% σε σχέση με την προηγούμενη χρονιά. Μεγάλο μέρος του ποσού δόθηκε σε συγκεκριμένα νοσοκομεία του Ισραήλ, τα οποία δέχονταν περιστατικά μέσω δύο αντιπροσώπων, οι οποίοι εισέπρατταν για τη μεσολάβησή τους σχετική προμήθεια.

  Παρακαλείται ο αρμόδιος υπουργός να μας απαντήσει για το 2010 στα εξής:

  1. Σε ποια νοσοκομεία του Ισραήλ είχαν σταλεί ασθενείς μέσω αντιπροσώπων, ποιες ήταν οι δαπάνες σε κάθε νοσοκομείο ξεχωριστά και ποιες οι προμήθειες των μεσαζόντων;

  2. Ποιοι λειτουργοί του υπουργείου είχαν την αρμοδιότητα να εγκρίνουν αποστολές ασθενών στο Ισραήλ πέραν του υπουργού;

  3. Παρ’ όλες τις υποδείξεις της Γενικής Ελέγκτριας, το υπουργείο συνέχιζε να αποστέλλει ασθενείς σε συγκεκριμένα νοσοκομεία του Ισραήλ με μεσάζοντες αντί να συνάψει κατευθείαν συμβάσεις. Ποιος είχε την ευθύνη να επιδιώξει απευθείας συνεργασία με τα νοσοκομεία της Ευρώπης, αλλά και του Ισραήλ χωρίς την εμπλοκή αντιπροσώπων, με σκοπό τη μείωση των σχετικών δαπανών, και γιατί δεν έγιναν ενέργειες από τον τότε Υπουργό Υγείας προς αυτήν την κατεύθυνση; Σημειώνουμε ότι από τον Αύγουστο του 2011 άρχισε η αποστολή ασθενών σε ιατρικά κέντρα χωρών της Ευρωπαϊκής Ένωσης με τη χρήση του έντυπου S2, γεγονός που είχε ως αποτέλεσμα την κάθετη μείωση των εξόδων για την Κυπριακή Δημοκρατία.
