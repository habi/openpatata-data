answers:
- http://www2.parliament.cy/parliamentgr/008_3g/23_06_010_03_720.htm
identifier: 23.06.010.03.720
question:
  by:
  - Χατζηγιάννης Κυριάκος
  date: '2014-06-23'
  text: |-
    «Το ελαιόλαδο αποτελεί ένα σημαντικό αγροτικό προϊόν της χώρας μας. Πρέπει επομένως να λαμβάνουμε μέτρα για την προστασία του και την περαιτέρω προώθησή του.

    Σύμφωνα με την Επιτροπή Ασφάλειας Τροφίμων του Ευρωπαϊκού Κοινοβουλίου, το ελαιόλαδο είναι από τα πιο εκτεθειμένα στη νοθεία και την αλλοίωση προϊόντα διατροφής, γιατί τα κέρδη είναι μεγάλα. Μάλιστα, η νοθεία του ελαιόλαδου δείχνει αυξητικές τάσεις, καθώς υπάρχει ισχυρό οικονομικό κίνητρο. Είναι αναγκαία η δημιουργία και εφαρμογή μητρώου πληροφόρησης για την ιχνηλασιμότητα του εγχώριου ελαιόλαδου, προκειμένου να υπάρξει μεγαλύτερη διαφάνεια και να προσδοθεί μεγαλύτερη αξία στο πραγματικά εξαιρετικά παρθένο ελαιόλαδο που παράγεται στη χώρα. Το σύστημα ιχνηλασιμότητας προβλέπεται από τον εκτελεστικό κανονισμό 299/2013 της Ευρωπαϊκής Ένωσης και στην Ιταλία εφαρμόζεται ήδη από τις αρχές του 2014.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Προτίθεται το υπουργείο να προχωρήσει στη δημιουργία μητρώου πληροφόρησης για την ιχνηλασιμότητα του εγχώριου ελαιόλαδου, όπως προβλέπεται από τον εκτελεστικό κανονισμό 299/2013 της Ευρωπαϊκής Ένωσης, ώστε να περιοριστεί η νοθεία του ελαιόλαδου;

    2. Σε ποια άλλα μέτρα θα προχωρήσει το υπουργείο για την προώθηση του ελαιόλαδου, αλλά και για την προστασία του από τη νοθεία;»
  title: Ερώτηση με αρ. 23.06.010.03.720, ημερομηνίας 23 Ιουνίου 2014, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
