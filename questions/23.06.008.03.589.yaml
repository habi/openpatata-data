answers:
- http://www2.parliament.cy/parliamentgr/008_03b/23_06_008_03_589.htm
by:
- Περδίκης Γιώργος
date: '2004-06-07'
heading: Ερώτηση με αρ. 23.06.008.03.589, ημερομηνίας 7 Ιουνίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.589
text: |-
  «Έχω επισκεφθεί πρόσφατα την περιοχή των Χασαμπουλιών στην Πάφο και φαίνεται ότι υπάρχει καθυστέρηση στην κατασκευή του δρόμου Νικόκλειας-Σαλαμιούς-Αγίου Νικολάου. Επιπλέον, οι επεμβάσεις που έχουν γίνει κοντά στα μεγάλης γεωλογικής και οικολογικής σημασίας βράχια των Χασαμπουλιών δεν έχουν αποκατασταθεί, παρά τις δεσμεύσεις του Τμήματος Δημοσίων Έργων. Έχω επίσης παρατηρήσει επεμβάσεις στον ποταμό Διαρίζο κοντά στους βράχους των Χασαμπουλιών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αναφορικά με το χρονοδιάγραμμα ολοκλήρωσης του συγκεκριμένου δρόμου, αν υπάρχει σχεδιασμός για αποκατάσταση του τοπίου κατά μήκος όλου του έργου και ιδιαίτερα παρά τα βράχια των Χασαμπουλιών και τι θα γίνει με τις επεμβάσεις στον ποταμό.»
