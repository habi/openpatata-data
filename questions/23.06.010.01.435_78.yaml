_id: 23.06.010.01.435_78
_position_on_page: 78
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.435.htm
by:
- mp_id: perdikis-giorgos
date: '2012-02-02'
heading: Ερώτηση με αρ. 23.06.010.01.435, ημερομηνίας 2 Φεβρουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.435
text: |-
  «Σύμφωνα με το νομο που προνοεί για την εγκατάσταση και χρήση αυτόματων εξωτερικών απινιδωτών (ΑΕΑ), κάθε δημόσια υπηρεσία, οργανισμός ή ιδιωτική επιχείρηση όπου εργοδοτούνται ή διακινούνται πέραν των πεντακοσίων ατόμων έχει υποχρέωση να εγκαταστήσει ΑΕΑ. Ο υπεύθυνος λειτουργίας χώρου σε δημόσια υπηρεσία, οργανισμό ή ιδιωτική επιχείρηση που εγκαθιστά ΑΕΑ έχει την υποχρέωση μεταξύ άλλων να μεριμνά για την εκπαίδευση του προσωπικού που εργάζεται στο χώρο εγκατάστασης του ΑΕΑ, σύμφωνα με τις συμβουλές του Κυπριακού Συμβουλίου Αναζωογόνησης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα εξής:

  1. Ποιες υπηρεσίες του δημοσίου, ποιοι οργανισμοί και ποιες ιδιωτικές επιχειρήσεις έχουν εγκαταστήσει εθελοντικά ΑΕΑ δυνάμει του άρθρου 4 του εν λόγω νόμου;

  2. Έχουν εγκαταστήσει ΑΕΑ όλες οι υπηρεσίες του δημοσίου, όλοι οι οργανισμοί και όλες οι ιδιωτικές επιχειρήσεις που υποχρεούνται να το πράξουν δυνάμει του άρθρου 3 του νόμου αυτού;

  3. Κάθε πόσο χρονικό διάστημα διενεργείται έλεγχος από τους Λειτουργούς Αναζωογόνησης για την εφαρμογή των διατάξεων του νόμου και των κανονισμών;

  4. Η εκπαίδευση του προσωπικού διενεργείται μόνο μία φορά, κατά την εγκατάσταση του απινιδωτή, ή επαναλαμβάνεται ανά τακτά χρονικά διαστήματα;»
