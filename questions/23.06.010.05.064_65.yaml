_id: 23.06.010.05.064_65
_position_on_page: 65
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-08-18'
heading: Ερώτηση με αρ. 23.06.010.05.064, ημερομηνίας 18 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.064
text: |-
  «Κατά τη διάρκεια πρόσφατης συνάντησής μου με το διοικητικό συμβούλιο της Παγκύπριας Συνομοσπονδίας Συνδέσμων Γονέων Δημοτικής Εκπαίδευσης μου μεταφέρθηκε το αίτημα για αύξηση και θεσμοθέτηση της κρατικής χορηγίας προς τη συνομοσπονδία, προκειμένου να καλύπτονται τα λειτουργικά της έξοδα. Έχω την ισχυρή άποψη ότι τα οικονομικά της χώρας επιτρέπουν την αύξηση της κρατικής χορηγίας μιας τόσο σημαντικής οργάνωσης, η οποία δεν έχει άλλους πόρους χρηματοδότησης. Ακόμα και αν η αύξηση αυτή καθυστερήσει, νομίζω ότι αυτό που δεν υπάρχει λόγος να καθυστερήσει είναι η θεσμοθέτηση της κρατικής χορηγίας, ώστε να υπάρχει η βεβαιότητα χρηματοδότησης των βασικών ετήσιων λειτουργικών της εξόδων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το δίκαιο αυτό αίτημα της Παγκύπριας Συνομοσπονδίας Συνδέσμων Γονέων Δημοτικής Εκπαίδευσης.»
