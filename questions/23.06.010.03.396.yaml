answer: http://www2.parliament.cy/parliamentgr/008_3g/23_06_010_03_396.htm
identifier: 23.06.010.03.396
question:
  by:
  - Περδίκης Γιώργος
  date: '2013-12-30'
  text: |
    «Έχω πληροφορηθεί ότι ο γενικός διευθυντής του Γενικού Συστήματος Υγείας, ο οποίος διορίστηκε με ειδικό συμβόλαιο, συνεχίζει να παρουσιάζεται καθημερινά στην εργασία του, παρ’ όλο που το συμβόλαιό του έχει λήξει.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πιο πάνω πληροφόρηση και, εάν ναι, όπως μας ενημερώσει για τους λόγους για τους οποίους συνεχίζει το συγκεκριμένο άτομο να εκτελεί τα καθήκοντα του γενικού διευθυντή, παρ’ όλο που το συμβόλαιό του έχει λήξει. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων πότε έχει λήξει το συμβόλαιο του συγκεκριμένου ατόμου, καθώς και αν συνεχίζεται η μηνιαία καταβολή του μισθού που ελάμβανε πριν από τη λήξη του συμβολαίου του.

    Επίσης, παρακαλώ όπως πληροφορηθεί η Βουλή των Αντιπροσώπων για τον προγραμματισμό κανονικού διορισμού γενικού διευθυντή του Γενικού Συστήματος Υγείας.»
  title: Ερώτηση με αρ. 23.06.010.03.396, ημερομηνίας 30 Δεκεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
