_id: 23.06.010.02.058_58
_position_on_page: 58
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.058.htm
by:
- Περδίκης Γιώργος
date: '2012-08-30'
heading: Ερώτηση με αρ. 23.06.010.02.058, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.058
text: |-
  «Έχω πληροφορηθεί ότι το Υπουργικό Συμβούλιο με απόφασή του, ημερομηνίας 31ης Οκτωβρίου 2011, έχει εγκρίνει υπό όρους την εκ των υστέρων και κατά παρέκκλιση αίτηση για πολεοδομική άδεια για προσθήκες και μετατροπές σε υφιστάμενες οικοδομές και αλλαγή χρήσης από κέντρο χονδρικού εμπορίου σε σύνθετου τύπου εμπορική ανάπτυξη και ανάπτυξη αναψυχής/ψυχαγωγίας στο εμπορικό κέντρο “Madison”. Πρόσφατα έχουν δημοσιευτεί πληρωμένες διαφημίσεις στον εγχώριο τύπο από την ιδιοκτήτρια εταιρεία με τις οποίες καταγγέλλεται η παράνομη λειτουργία μέρους της οικοδομής, ενώ ιδιαίτερα αναφέρονται προβλήματα ασφάλειας που πιθανόν να δημιουργεί η μη αδειοδοτημένη λειτουργία παιδότοπου στο υπόγειο του κτιρίου.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν παρακολουθείται η πιστή και αυστηρή εφαρμογή των όρων της κατά χάριν πολεοδομικής άδειας του εμπορικού κέντρου “Madison” και αν πληρούνται όλες οι προϋποθέσεις για την ασφαλή χρήση της οικοδομής από το κοινό και ιδιαίτερα τα παιδιά.»
