answers: []
by:
- Μαυρίδης Μάριος
date: '2012-12-06'
heading: Ερώτηση με αρ. 23.06.010.02.353, ημερομηνίας 6 Δεκεμβρίου 2012, του βουλευτή
  εκλογικής περιφέρειας Κερύνειας κ. Μάριου Μαυρίδη
identifier: 23.06.010.02.353
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για την κατανάλωση ενέργειας σε καύσιμα και ηλεκτρισμό, τηλεφωνικά τέλη, τέλη internet και τέλη νερού όλων των υπουργείων και δημόσιων υπηρεσιών, είτε αυτές είναι δημόσιου δικαίου είτε ιδιωτικού, που εξετάζονται στον προϋπολογισμό του κράτους, για τα τελευταία 10 χρόνια.

  Επίσης θα θέλαμε να ενημερωθούμε κατά πόσο γίνονται τεκμηριωμένες προσπάθειες εξοικονόμησης όλων των πιο πάνω από τα υπουργεία και τις δημόσιες υπηρεσίες και με ποιους τρόπους. Παρακαλώ όπως κατατεθούν σχετικά στοιχεία για την κατανάλωση ενέργειας σε κιλοβατώρες και τις προσπάθειες που καταβάλλονται για εξοικονόμηση.»
