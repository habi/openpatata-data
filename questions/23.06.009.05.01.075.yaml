_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.075.htm
by:
- Περδίκης Γιώργος
date: '2010-08-12'
heading: Ερώτηση με αρ. 23.06.009.05.01.075, ημερομηνίας 12 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.075
text: |-
  «Έχω πληροφορηθεί ότι ο υδροβιότοπος Ακρωτηρίου βρίσκεται εντός των βρετανικών βάσεων και δεν ελέγχεται από την Κυπριακή Δημοκρατία. Ως εκ τούτου, δεν αποτελεί ευρωπαϊκό έδαφος και δεν μπορεί να ενταχθεί από την Κυπριακή Δημοκρατία στο ευρωπαϊκό δίκτυο “Φύση 2000”. Παρ’ όλα αυτά, οι βρετανικές βάσεις έχουν εφαρμόσει δύο νομοθεσίες οι οποίες είναι αντίστοιχες αυτών της Κυπριακής Δημοκρατίας. Αυτές είναι οι “Law for the protection and management of nature and wildlife” και “Law for the protection and management of game and wild birds”. Βάσει των πιο πάνω νομοθεσιών, όπως έχω πληροφορηθεί, οι βρετανικές βάσεις θα δημιουργούσαν περιοχές για την προστασία των ειδών και οικοτόπων για τις οποίες οι πρόνοιες θα συνάδουν με αυτές του δικτύου “Φύση 2010”. Μια από αυτές τις περιοχές αναφέρθηκε ότι θα είναι και ο υγροβιότοπος του Ακρωτηρίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ετοιμαστεί και εφαρμοστεί διαχειριστικό σχέδιο για τον υγροβιότοπο του Ακρωτηρίου και αν υπάρχει πρόθεση ετοιμασίας διαχειριστικών σχεδίων για περιοχές που βρίσκονται εντός των βρετανικών βάσεων.»
