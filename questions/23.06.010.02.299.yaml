answers:
- http://www2.parliament.cy/parliamentgr/008-3f/23_06_010_02.299.htm
- http://www2.parliament.cy/parliamentgr/008-3f/23_06_010_02.300.htm
identifier: 23.06.010.02.299
question:
  by:
  - Περδίκης Γιώργος
  date: '2012-11-14'
  text: |-
    «Πρόσφατα είχα συνάντηση με αντιπροσωπία του κλάδου υπαλλήλων του Οργανισμού Κυπριακής Γαλακτοκομικής Βιομηχανίας (Παγκύπρια Συντεχνία Δημόσιων Υπαλλήλων), οι οποίοι εκφράζουν έντονες ανησυχίες αναφορικά με τις δηλώσεις και εισηγήσεις από την κυβέρνηση για διάλυση του οργανισμού.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις εισηγήσεις της κυβέρνησης αναφορικά με το μέλλον των εργαζομένων του Οργανισμού Κυπριακής Γαλακτοκομικής Βιομηχανίας.»

    Περδίκη Ερώτηση με αρ. 23.06.010.02.300, ημερομηνίας 14 Νοεμβρίου 2012, του βουλευτή εκλογικής περιφέρειας Λευκωσίας κ. Γιώργου Περδίκη

    «Από την απάντηση της Υπουργού Εσωτερικών κ. Ελένης Μαύρου στην ερώτησή μου με αρ. 23.06.010.02.073, αναφορικά με την ανάκληση των δύο πολεοδομικών αδειών που έχουν δοθεί από το Τμήμα Πολεοδομίας και Οικήσεως προς τον Κυπριακό Οργανισμό Τουρισμού για την επέκταση και ανέγερση νέων κτιριακών εγκαταστάσεων στο Δασούδι της Λεμεσού, πληροφορήθηκα ότι οι χορηγηθείσες πολεοδομικές άδειες με αρ. ΛΕΜ/1686/2010 και ΛΕΜ/1687/2010, ημερομηνίας 23 Μαρτίου 2011, θεωρούνται άκυρες και στερούμενες οποιουδήποτε νομικού περιεχομένου.

    Έχω πληροφορηθεί ότι αίτημα της ανεξάρτητης και αυθόρμητη ομάδας πολιτών “SOS-Σώστε το Δασούδι”, της Κίνησης Αρχιτεκτόνων Λεμεσού, της Πρωτοβουλίας Πολιτών Λεμεσού και της περιβαλλοντικής μη κυβερνητικής οργάνωσης “Φίλοι της Γης” είναι η άμεση ανάκληση των εν λόγω πολεοδομικών αδειών, η οποία μπορεί να επιτευχθεί μόνο μέσω υπουργικού διατάγματος ανάκλησης με βάση το άρθρο 36 του περί Πολεοδομίας και Χωροταξίας Νόμου (επισυνάπτεται σχετική επιστολή). Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει στην ανάκληση των εν λόγω πολεοδομικών αδειών όπως ορίζει ο νόμος, δηλαδή μέσω υπουργικού διατάγματος.»

    Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
  title: Ερώτηση με αρ. 23.06.010.02.299, ημερομηνίας 14 Νοεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
