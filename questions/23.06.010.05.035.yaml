answers: []
by:
- Περδίκης Γιώργος
date: '2015-08-03'
heading: Ερώτηση με αρ. 23.06.010.05.035, ημερομηνίας 3 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.035
text: |-
  «Έχω πληροφορηθεί ότι το έντομο Matsucoccus feytaudi προκαλεί εκτεταμένα προβλήματα καταστρέφοντας τα πεύκα. Το συγκεκριμένο έντομο έφτασε στην Τοσκάνη της Ιταλίας και έχει καταστρέψει ολόκληρα δάση, αφού, σύμφωνα με τις πληροφορίες μου, δεν υπάρχει αποτελεσματικός τρόπος καταπολέμησής του. Όπως πληροφορούμαι, στο Γκροσέτο της Τοσκάνης, θα προχωρήσουν με την κοπή εκατοντάδων πεύκων, ώστε να αποτρέψουν μεγαλύτερη εξάπλωση του εντόμου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει παρατηρηθεί προσβολή των δασών της Κύπρου από το συγκεκριμένο έντομο και ποια προληπτικά μέτρα λαμβάνονται για την αποτροπή προσβολής των κυπριακών δασών από το έντομο αυτό.»
