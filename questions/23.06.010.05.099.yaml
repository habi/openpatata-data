answers: []
by:
- Περδίκης Γιώργος
date: '2015-09-01'
heading: Ερώτηση με αρ. 23.06.010.05.099, ημερομηνίας 1ης Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.099
text: |-
  «Έχω γίνει αποδέκτης καταγγελιών αναφορικά με την ηχορρύπανση, τη φωτορρύπανση και άλλες παρεμβάσεις που προκαλούνται εξαιτίας της διεξαγωγής συναυλιών και χορευτικών συγκεντρώσεων στην παραλία (beach parties). Σύμφωνα με τις καταγγελίες, πραγματοποιούνται εργασίες στις παραλίες για προσωρινές ή και μόνιμες εγκαταστάσεις για τη διεξαγωγή στην παραλία τέτοιων εκδηλώσεων (beach parties), ενώ η ένταση στα ηχοσυστήματα που χρησιμοποιούνται ξεπερνά τα επιτρεπτά όρια. Οι εκδηλώσεις αυτές οργανώνονται πολλές φορές ad hoc, αλλά σε πολλές περιπτώσεις οργανώνονται σε εγκαταστάσεις που αδειοδοτούνται να λειτουργούν επί των παραλιών (beach bars).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο υπάρχει νομοθετικό πλαίσιο που να διέπει τη διεξαγωγή πάρτι στην παραλία και τη λειτουργία επί της παραλίας των beach bars. Σε αντίθετη περίπτωση, παρακαλώ τον αρμόδιο υπουργό να ενημερώσει τη Βουλή των Αντιπροσώπων πώς προτίθεται να ρυθμίσει το θέμα της διεξαγωγής πάρτι στις παραλίες και της λειτουργίας των beach bars.»
