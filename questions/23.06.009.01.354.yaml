answers:
- http://www2.parliament.cy/parliamentgr/008_03c/23_06_009_01_354.htm
identifier: 23.06.009.01.354
question:
  by:
  - Αριστοτέλους Άριστος
  date: '2007-04-19'
  text: |-
    «Έχω πληροφορηθεί ότι το Διεθνές Συνεδριακό Κέντρο Κύπρου (ΔΣΚΚ) αντιμετωπίζει οικονομικά προβλήματα, το μέλλον του παραμένει αδιευκρίνιστο, αναβάλλεται η επίλυση των προβλημάτων αναφορικά με το καθεστώτος του, καθυστερούν πληρωμές προμηθευτών. Το προσωπικό θεωρεί την όλη κατάσταση ψυχοφθόρα και η αγωνία του παρατείνεται ένεκα της μη κατάληξης του θέματος. Επίσης, το κτίριο του πρώην ξενοδοχείου “Φιλοξενία” παραμένει από το 1999 εγκαταλελειμμένο και αναξιοποίητο.

    Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα εξής:

    1. Την πραγματική κατάσταση των οικονομικών του ΔΣΚΚ, δεδομένων του τερματισμού της παραχώρησης κρατικής χορηγίας και του συσσωρευμένου ελλείμματος που παρουσιάζει.

    2. Τους τρόπους με τους οποίους αντιμετωπίζεται το όλο πρόβλημα και πώς ο αρμόδιος υπουργός προτίθεται να ενεργήσει για την οριστική επίλυσή του, καθώς και μέσα σε ποια χρονικά περιθώρια θα πραγματοποιηθεί αυτό.

    3. Το χρόνο που θα παρθεί σαφής και οριστική απόφαση για το μέλλον του προσωπικού του ΔΣΚΚ και τη ρύθμιση του προβλήματος απασχόλησής του.

    4. Τα μέτρα που έχουν ληφθεί για τη φύλαξη των σκευών, του εξοπλισμού και των επίπλων του ΔΣΚΚ, για να αποφευχθούν οποιεσδήποτε απώλειες.

    5. Το χρόνο που θα είναι έτοιμη η προκήρυξη των προσφορών για την ενοικίαση του ΔΣΚΚ, για την οποία είχαμε ενημερωθεί στην Κοινοβουλευτική Επιτροπή Εμπορίου και Βιομηχανίας, και τους λόγους για τους οποίους δεν έχει ακόμη προωθηθεί.

    6. Τους λόγους για τους οποίους το κτίριο του πρώην ξενοδοχείου “Φιλοξενία” παραμένει ακόμη εγκαταλελειμμένο και ανεκμετάλλευτο, για το τι μέλλει γενέσθαι με το χώρο και τι προτίθεται η κυβέρνηση να κάνει με αυτό.»
  title: Ερώτηση με αρ. 23.06.009.01.354, ημερομηνίας 19 Απριλίου 2007, του βουλευτή
    εκλογικής περιφέρειας Λεμεσού κ. ’ριστου Αριστοτέλους
