answer: http://www2.parliament.cy/parliamentgr/008_3g/23_06_010_03_625.htm
identifier: 23.06.010.03.625
question:
  by:
  - Περδίκης Γιώργος
  date: '2014-04-30'
  text: |
    «Έχω πληροφορηθεί ότι κάποια τμήματα έχουν προχωρήσει στην πρόσληψη των ωρομίσθιων εποχιακών εργατών τους, έχουν όμως απαιτήσει όπως τα άτομα που προσλήφθηκαν υπογράψουν ότι αποδέχονται αποκοπή του μισθού τους κατά 10%. Βάσει του περί Έκτακτης Εισφοράς Αξιωματούχων, Εργοδοτουμένων και Συνταξιούχων της Κρατικής Υπηρεσίας και του Ευρύτερου Δημόσιου Τομέα Νόμου του 2011 [Ν. 112(Ι)/2011], όσα άτομα αμείβονται με ποσό ύψους μέχρι και €1.500 το μήνα απαλλάσσονται από οποιαδήποτε έκτακτη αποκοπή μισθού.

    Παρακαλώ όπως ο αρμόδιος υπουργός πληροφορήσει τη Βουλή των Αντιπροσώπων γιατί έχει γίνει αυτή η αποκοπή, σε ποιο κονδύλι θα πιστωθούν τα ποσά που έχουν περικοπεί, γιατί έγινε αποκοπή τόσο μεγάλου ποσοστού από το συνολικό μισθό τόσο χαμηλόμισθων υπαλλήλων του δημοσίου και αν είναι νόμιμη η αποκοπή αυτή.»
  title: Ερώτηση με αρ. 23.06.010.03.625, ημερομηνίας 30 Απριλίου 2014, του βουλευτή εκλογικής περιφέρειας Λευκωσίας κ. Γιώργου Περδίκη
