answer: http://www2.parliament.cy/parliamentgr/008_3g/23_06_010_03_441.htm
identifier: 23.06.010.03.441
question:
  by:
  - Φακοντής Αντρέας
  date: '2014-01-23'
  text: |
    «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα ακόλουθα ερωτήματα:

    1. Το συμβόλαιο που σύνηψε η κυβέρνηση με την εταιρεία “Μεσόγειος Α.Ε.” για τη μονάδα αφαλάτωσης Πάφου έληξε χωρίς να ανανεωθεί με τη δικαιολογία ότι ήταν πλέον ασύμφορη η λειτουργία της μονάδας. Το υπουργείο έχει άλλη εναλλακτική λύση, ώστε να μπορεί να γίνει σύγκριση και να τεκμηριωθεί αυτή η απόφαση;

    2. Η εταιρεία “Μεσόγειος Α.Ε.” υπέβαλε προς το υπουργείο σας νέα βελτιωμένη πρόταση, για να συνεχίσει τη διαχείριση της μονάδας αφαλάτωσης Πάφου; Αν ναι, ποιο το περιεχόμενο αυτής της πρότασης και σε ποιες ενέργειες προέβη το υπουργείο σας;

    3. Ευσταθεί ο ισχυρισμός της εταιρείας ότι το κυπριακό δημόσιο θα ζημιωθεί γύρω στα €22 εκατομ., τα οποία έχουν επενδυθεί στην εν λόγω μονάδα;

    Με το κλείσιμο της μονάδας υπάρχει κίνδυνος να αντιμετωπίσει η Πάφος είτε το 2014 είτε το 2015 πρόβλημα στην κάλυψη των αναγκών της σε ύδρευση ή άρδευση;»
  title: Ερώτηση με αρ. 23.06.010.03.441, ημερομηνίας 23 Ιανουαρίου 2014, του βουλευτή εκλογικής περιφέρειας Πάφου κ. Αντρέα Φακοντή
