_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_407.htm
by:
- Καράς Αντώνης
date: '2004-02-05'
heading: Ερώτηση με αρ. 23.06.008.03.407, ημερομηνίας 5 Φεβρουαρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.03.407
text: |-
  «Η εισαγωγή του Γενικού Συστήματος Υγείας (ΓΕΣΥ) συνεπάγεται την εκτέλεση μιας σειράς έργων για τα οποία αρμοδιότητα έχει είτε το Υπουργείο Υγείας είτε ο Οργανισμός Ασφάλισης Υγείας (ΟΑΥ) είτε έχουν συναρμοδιότητα από κοινού.

  Σε ό,τι αφορά την εφαρμογή του ΓΕΣΥ, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων σε ποιο στάδιο ευρίσκονται και ποια τα χρονοδιαγράμματα πλήρους υλοποίησης των εξής έργων:

  1.Έργα που αφορούν το Υπουργείο Υγείας

  α. Αναδιοργάνωση/αναδόμηση του Υπουργείου Υγείας.

  β. Αναδιοργάνωση, αυτονόμηση ή ημιαυτονόμηση νοσοκομείων.

  γ. Εισαγωγή συστήματος πληροφοριών στην υγεία.

  δ. Μηχανογράφηση υπηρεσιών υγείας δημόσιου τομέα.

  ε. Εισαγωγή προτύπων και επιπέδων στις κλινικές και τα εργαστήρια.

  στ.Εισαγωγή συστημάτων διασφάλισης ποιότητας.

  ζ. Εφαρμογή του κοινοτικού κεκτημένου στην υγεία.

  η. Έλεγχος της απόδοσης των προμηθευτών.

  2.Έργα που αφορούν τον ΟΑΥ

  α. Ετοιμασία κανονισμών.

  β. Θεσμός της πρωτοβάθμιας φροντίδας υγείας και του οικογενειακού ιατρού.

  γ. Καθορισμός προσυμφωνηθεισών τιμών με τους διάφορους προμηθευτές.

  δ. Σύσταση εξειδικευμένων σωμάτων και επιτροπών.

  ε. Σύσταση συμβουλευτικών επιτροπών.

  στ.Ετοιμασία συμβάσεων για υπογραφή με τους προμηθευτές.

  ζ. Καθορισμός της αμοιβής και των εισοδημάτων των ιατρών, των οδοντιάτρων, των φαρμακοποιών και άλλων προμηθευτών.

  η. Σφαιρικός προϋπολογισμός.

  θ. Αποστολή ασθενών στο εξωτερικό.

  ι. Καθορισμός των υπηρεσιών που θα προσφέρονται από το ΓΕΣΥ.

  3.Έργα κοινής ευθύνης Υπουργείου Υγείας και ΟΑΥ

  α. Εισαγωγή του θεσμού της συνεχόμενης εκπαίδευσης στα επαγγέλματα υγείας.

  β. Εισαγωγή συστήματος πληροφοριών στην υγεία με τη βοήθεια της κοινωνίας της πληροφορικής.

  γ. Εισαγωγή της νέας τεχνογνωσίας, μεθοδολογίας και θεσμών για την ποιοτική διασφάλιση των παρεχόμενων υπηρεσιών.

  δ. Εισαγωγή νέας πολιτικής για τα φάρμακα.

  ε. Καθορισμός των επιπέδων φροντίδας των ασθενών.

  στ.Ταξινόμηση των ασθενειών σε ομοειδείς διαγνωστικές ομάδες.

  ζ. Καθορισμός προτύπων και επιπέδων ιδιωτικών κλινικών/νοσοκομείων και όλων των άλλων προμηθευτών.

  η. Ιατρική περίθαλψη των πολιτών της ΕΕ που βρίσκονται στην Κύπρο.»
