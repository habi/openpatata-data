answers: []
by:
- Χατζηγεωργίου Γιώργος
date: '2004-09-14'
heading: Ερώτηση με αρ. 23.06.008.04.139, ημερομηνίας 14 Σεπτεμβρίου 2004, του βουλευτή
  εκλογικής περιφέρειας Πάφου κ. Γιώργου Χατζηγεωργίου
identifier: 23.06.008.04.139
text: |-
  «Έχω ενημερωθεί για τα σοβαρά προβλήματα οδικής ασφάλειας που προκύπτουν από τη μη πρόβλεψη ασφαλούς διάβασης στην υπό κατασκευή λεωφόρο Αγίων Αναργύρων για την εξυπηρέτηση των αναγκών των μαθητών του Στ΄ Δημοτικού Σχολείου Κάτω Πάφου.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τους λόγους για τους οποίους δε λήφθηκε οποιοδήποτε μέτρο για ασφαλή διάβαση, καθώς και για το πώς θα ενεργήσει σχετικά με το πιο πάνω θέμα.»
