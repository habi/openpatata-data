answers: []
identifier: 23.06.010.04.450
question:
  by:
  - Περδίκης Γιώργος
  date: '2015-02-25'
  text: |-
    «Έχω γίνει αποδέκτης καταγγελιών αναφορικά με την κατάσταση που επικρατεί στο κτίριο της Διανέλλειου Τεχνικής Σχολής Λάρνακας. Σύμφωνα με τις πληροφορίες μου, το κτίριο εξακολουθεί να παραμένει εγκαταλειμμένο, με αποτέλεσμα να δέχεται βανδαλισμούς, να έχει μετατραπεί σε σκουπιδότοπο και να έχει γεμίσει με τρωκτικά. Από παλαιότερες απαντήσεις των Υπουργών Παιδείας και Πολιτισμού σε ερωτήσεις συνάδελφων βουλευτών πληροφορήθηκα ότι το Υπουργείο Παιδείας και Πολιτισμού εξακολουθεί να καταβάλλει το μίσθωμα, γιατί θεωρεί το χώρο του σχολείου απαραίτητο για την κάλυψη μελλοντικών αναγκών της Λάρνακας σε νέες σχολικές μονάδες δημοτικής και μέσης εκπαίδευσης. Ταυτόχρονα, το υπουργείο έχει απευθυνθεί στο Υπουργείο Οικονομικών για την εξασφάλιση της σχετικής έγκρισης, ώστε να προωθήσει τις αναγκαίες διαδικασίες για την απόκτηση του χώρου με απαλλοτρίωση ή ανταλλαγή.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, ώστε να αποκατασταθεί η καθαριότητα του χώρου και να διασφαλιστούν η υγεία και η ασφάλεια των περιοίκων. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν προτίθεται να αξιοποιήσει το κτίριο της Διανέλλειου Τεχνικής Σχολής Λάρνακας, καθώς και για το ύψος του ετήσιου μισθώματος που καταβάλλεται.»
  title: Ερώτηση με αρ. 23.06.010.04.450, ημερομηνίας 25 Φεβρουαρίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
