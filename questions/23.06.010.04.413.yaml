answers:
- http://www2.parliament.cy/parliamentgr/008_3g/23_06_010_04_413.htm
identifier: 23.06.010.04.413
question:
  by:
  - Περδίκης Γιώργος
  date: '2015-02-03'
  text: |-
    «Έχω γίνει αποδέκτης επιστολής της Γενικής Συνομοσπονδίας Παγκύπριων Οργανώσεων Βιοτεχνών Επαγγελματιών Καταστηματαρχών αναφορικά με τα αιτήματα του Παγκύπριου Συνδέσμου Κυλικειαρχών. Σύμφωνα με την επιστολή, τα αιτήματα του συνδέσμου αφορούν την επέκταση της περιόδου ισχύος της σύμβασης κυλικειαρχών και σχολικών εφοριών, κάτω από συγκεκριμένους όρους και προϋποθέσεις, από τρία σε πέντε χρόνια, την καταβολή αποζημιώσεων από το καταβαλλόμενο ενοίκιο στις περιπτώσεις που, λόγω απρόβλεπτων και εξωγενών παραγόντων, το κυλικείο έχει απώλεια εισοδημάτων και εργασίας, την κλιμακωτή ισχύ εγγύησης σε χρονιαία βάση αναλόγως της δυναμικότητας του κυλικείου και τον καθορισμό συγκεκριμένου τύπου εγγράφου προσφοράς για την εκμετάλλευση του κυλικείου μεταξύ της σχολικής εφορίας και του κυλικειάρχη.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να ικανοποιήσει τα αιτήματα του Παγκύπριου Συνδέσμου Κυλικειαρχών.»
  title: Ερώτηση με αρ. 23.06.010.04.413, ημερομηνίας 3 Φεβρουαρίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
