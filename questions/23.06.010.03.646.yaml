_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_646.htm
by:
- Περδίκης Γιώργος
date: '2014-05-12'
heading: Ερώτηση με αρ. 23.06.010.03.646, ημερομηνίας 12 Μαΐου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.646
text: |-
  «Έχω πληροφορηθεί ότι κατά την πρόσφατη επίσκεψή τους στην Κύπρο οι εκπρόσωποι της Ευρωπαϊκής Επιτροπής πληροφόρησαν εκπροσώπους μη κυβερνητικών οργανώσεων ότι έχουν παραχωρηθεί στην κυπριακή κυβέρνηση πιστώσεις ύψους €4,5 εκατομ. για αναβάθμιση του Κέντρου Υποδοχής Αιτητών Ασύλου Κοφίνου μέχρι τα τέλη Ιουνίου του 2014. Αντιλαμβάνομαι πως ο λόγος που έγινε αυτή η διευθέτηση είναι, γιατί η πολιτική υποδοχής και φιλοξενίας αιτητών ασύλου της Κυπριακής Δημοκρατίας κρίθηκε ανεπαρκής και τέθηκαν χρονοδιαγράμματα, ώστε να εξασφαλιστεί η εναρμόνισή μας με το κοινοτικό κεκτημένο.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων τι ακριβώς προνοεί η διευθέτηση αυτή, ποια χρονοδιαγράμματα έχουν τεθεί, αν προβλέπεται να ολοκληρωθούν τα έργα μέχρι τον Ιούνιο του 2014 και, αν όχι, ποιοι είναι οι εναλλακτικοί σχεδιασμοί της Κυπριακής Δημοκρατίας, για να μη χάσει την ευκαιρία αξιοποίησης του συγκεκριμένου κονδυλίου;»
