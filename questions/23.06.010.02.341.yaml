answers:
- http://www2.parliament.cy/parliamentgr/008-3f/23_06_010_02.341.htm
by:
- Περδίκης Γιώργος
date: '2012-11-29'
heading: Ερώτηση με αρ. 23.06.010.02.341, ημερομηνίας 29 Νοεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.341
text: |-
  «Έχω πληροφορηθεί για το σοβαρότατο πρόβλημα που καλείται να αντιμετωπίσει ο δήμος Αγίου Δομετίου με τη διαδικασία υλοποίησης του έργου ανέγερσης της Δημοτικής Αίθουσας Αθλοπαιδιών. Συγκεκριμένα, το κόστος του έργου ανέρχεται στα €4.987.000 συν φόρο προστιθέμενης αξίας με αρχικό χρονοδιάγραμμα αποπεράτωσης το τέλος του 2012. Η εγκριθείσα επιχορήγηση από το κράτος είναι €3.312.000 και από τον Κυπριακό Οργανισμό Αθλητισμού €2.000.000. Μέχρι σήμερα καταβλήθηκαν από το κράτος €1.300.000 και από τον Κυπριακό Οργανισμό Αθλητισμού €813.000. Το έργο παρουσίασε διάφορες καθυστερήσεις λόγω τεχνικών προβλημάτων, τα οποία συνήθως παρουσιάζονται σε τέτοιας φύσης έργα και ιδιαίτερα λόγω της οικονομικής κατάστασης με την έλλειψη ρευστότητας, οπότε επαναπρογραμματίστηκε να ολοκληρωθεί εντός του 2013.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μεταφερθεί το υπόλοιπο ποσό της επιχορήγησης από το κράτος και από τον Κυπριακό Οργανισμό Αθλητισμού στον προϋπολογισμό του 2013, για να ολοκληρωθεί το έργο και να μη μείνει ο δήμος Αγίου Δομετίου εκτεθειμένος βάσει των συμβατικών του υποχρεώσεων.»
