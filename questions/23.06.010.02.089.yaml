answers:
- http://www2.parliament.cy/parliamentgr/008-3f/23_06_010_02.089.htm
by:
- Περδίκης Γιώργος
date: '2012-09-05'
heading: Ερώτηση με αρ. 23.06.010.02.089, ημερομηνίας 5 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.089
text: |-
  «Μετά τη μεγάλη επιτυχία του Κύπριου ιστιοπλόου Παύλου Κοντίδη στους Ολυμπιακούς Αγώνες του Λονδίνου, αλλά και την αξιοπρεπή παρουσία κι άλλων Κυπρίων ιστιοπλόων, πέραν των πανηγυρισμών, προκύπτει το ερώτημα πώς μια χώρα νησί δεν έχει ανεπτυγμένα τα θαλάσσια αθλήματα, στα οποία προφανώς διαθέτει και συγκριτικό πλεονέκτημα.

  Γιατί το κολύμπι δεν είναι υποχρεωτικό μάθημα στη δημόσια εκπαίδευση; Γιατί δε διδάσκεται η ιστιοπλοΐα και δε γίνεται ειδική προσπάθεια στα σχολεία, για να αγαπήσουν τα παιδιά τη θάλασσα και να στραφούν προς το θαλάσσιο αθλητισμό; Γιατί υπάρχει διαχρονικά αυτή η μονοδιάστατη προσέγγιση υπέρ των ομαδικών αθλημάτων (π.χ. ποδόσφαιρο, καλαθόσφαιρα, πετόσφαιρα);

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δεν είναι ενταγμένα στα αναλυτικά προγράμματα του Υπουργείου Παιδείας και Πολιτισμού μαθήματα όπως το κολύμπι και η ιστιοπλοΐα, σε θεωρητικό ή πρακτικό επίπεδο, ώστε τα παιδιά να ωθούνται να ασχοληθούν με το θαλάσσιο αθλητισμό.»
