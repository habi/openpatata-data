_id: 23.06.008.04.502_193
_position_on_page: 193
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_502.htm
by:
- mp_id: perdikis-giorgos
date: '2005-01-10'
heading: Ερώτηση με αρ. 23.06.008.04.502, ημερομηνίας 10 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.502
text: |-
  «Μετά τον καταστροφικό σεισμό στη θαλάσσια περιοχή της Σουμάτρας και τα παλιρροϊκά κύματα που σάρωσαν τις ακτές πέραν των οκτώ χωρών στον Ινδικό Ωκεανό, σημειώθηκε μια παλλαϊκή ευαισθησία. Η ευαισθησία αυτή εκφράστηκε με τη διάθεση εισφοράς, σε χρήματα ή σε είδος, από τους πολίτες της χώρας μας. Πολλές οργανώσεις και φορείς κινητοποιήθηκαν σε αυτό τον τομέα. Ετέθη όμως, παράλληλα, ζήτημα αξιοπιστίας των φορέων αυτών. Πληροφορίες, που είδαν και το φως της δημοσιότητας, μιλούν για φαινόμενα εκμετάλλευσης από απατεώνες που, αντί να διοχετεύσουν τη βοήθεια προς τους παθόντες, την αξιοποίησαν για δικό τους όφελος.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχει έλεγχος της αξιοπιστίας των φορέων που συλλέγουν χρήματα ή υλικά (ρουχισμό, ιατροφαρμακευτικό υλικό κτλ.), κατά τρόπο που να εξασφαλίζεται ότι οι πολίτες δεν έχουν πέσει θύματα πλεκτάνης και εκμετάλλευσης.»
