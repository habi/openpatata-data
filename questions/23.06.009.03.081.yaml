answers:
- http://www2.parliament.cy/parliamentgr/008_03c/23_06_009_03_081.htm
by:
- Περδίκης Γιώργος
date: '2008-10-05'
heading: Ερώτηση με αρ. 23.06.009.03.081, ημερομηνίας 5 Οκτωβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.081
text: |-
  «Έχω πληροφορηθεί ότι το Τμήμα Επιθεώρησης Εργασίας, το οποίο διαθέτει δυναμικό επτά επιθεωρητών παγκυπρίως, οφείλει να επιθεωρεί δύο φορές το χρόνο οκτώ χιλιάδες ανελκυστήρες. Σημειώνεται ότι ο αριθμός των ανελκυστήρων αυξάνεται ραγδαία. Επίσης, αξίζει να σημειωθεί ότι οι επιθεωρητές εκτός από τους ανελκυστήρες είναι υπεύθυνοι και για την επιθεώρηση χιλιάδων άλλων ειδικών μηχανημάτων, όπως για παράδειγμα ατμολέβητες και ανυψωτικά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε θα κατατεθούν στη Βουλή οι κανονισμοί που τροποποιούν τους περί Ελαχίστων Προδιαγραφών Ασφάλειας και Υγείας στο Χώρο Εργασίας Κανονισμούς που ετοιμάζει το Τμήμα Επιθεώρησης Εργασίας, ούτως ώστε να ρυθμιστεί η ανάθεση της περιοδικής επιθεώρησης ανελκυστήρων σε ειδικούς τεχνικούς από τον ιδιωτικό τομέα.»
