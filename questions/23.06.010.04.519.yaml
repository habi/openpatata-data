answers:
- http://www2.parliament.cy/parliamentgr/008_3g/23_06_010_04_519.htm
identifier: 23.06.010.04.519
question:
  by:
  - Περδίκης Γιώργος
  date: '2015-04-07'
  text: |-
    «Από απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.04.030 αναφορικά με καταγγελία που έλαβα για ροή υγρών που προέρχονται από το νοσοκομείο Λεμεσού και καταλήγουν σε κανάλι ομβρίων υδάτων, πληροφορήθηκα ότι το Τμήμα Περιβάλλοντος διενήργησε επιτόπου επιθεώρηση στο χώρο γύρω από το νοσοκομείο Λεμεσού και έγινε δειγματοληψία από επιθεωρητές του Τμήματος Περιβάλλοντος και τα δείγματα στάλθηκαν στο Γενικό Χημείο του Κράτους για χημικές και μικροβιολογικές αναλύσεις. Από τα αποτελέσματα των αναλύσεων, σύμφωνα με την απάντηση του υπουργού, προκύπτει θέμα μη ικανοποιητικής χλωρίωσης στο σταθμό επεξεργασίας λυμάτων του Γενικού Νοσοκομείου Λεμεσού. Σύμφωνα με την απάντηση του υπουργού, με βάση τα ευρήματα στάλθηκε επιστολή στο διευθυντή του Γενικού Νοσοκομείου Λεμεσού, ώστε να προχωρήσει στον άμεσο τερματισμό της απόρριψης στον αγωγό ομβρίων υδάτων, στην εξεύρεση επιπλέον κατάλληλων χώρων/καλλιεργειών για άρδευσή τους με την περίσσεια ποσότητα των επεξεργασμένων αστικών λυμάτων και στην υποβολή αίτησης για χορήγηση άδειας απόρριψης αποβλήτων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ληφθεί μέτρα για την ικανοποιητική χλωρίωση στο σταθμό επεξεργασίας λυμάτων του Γενικού Νοσοκομείου Λεμεσού, αν έχει τερματιστεί η απόρριψη υγρών στον αγωγό ομβρίων υδάτων, αν έχουν εξευρεθεί επιπλέον κατάλληλοι χώροι/καλλιέργειες για άρδευσή τους με την περίσσεια ποσότητα των επεξεργασμένων αστικών λυμάτων, καθώς και αν έχει υποβληθεί αίτηση για χορήγηση άδειας απόρριψης αποβλήτων.»
  title: Ερώτηση με αρ. 23.06.010.04.519, ημερομηνίας 7 Απριλίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
