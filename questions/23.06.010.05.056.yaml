answers: []
identifier: 23.06.010.05.056
question:
  by:
  - Περδίκης Γιώργος
  date: '2015-08-17'
  text: |-
    «Σύμφωνα με την 3η Τριμηνιαία Έκθεση Προόδου του Εφόρου Αποκρατικοποιήσεων για την περίοδο από την 1η Φεβρουαρίου 2015 έως την 30ή Απριλίου 2015, το Φεβρουάριο ολοκληρώθηκε η υπογραφή των συμβάσεων με τέσσερις συμβούλους για το σχεδιασμό, τη διεύθυνση και την εφαρμογή της διαδικασίας προετοιμασίας και της επακόλουθης διαδικασίας εξεύρεσης στρατηγικού επενδυτή για την ΑΤΗΚ. Σύμφωνα με την έκθεση, οι διαγωνισμοί προσφορών διενεργήθηκαν με αυστηρή τήρηση των σχετικών προνοιών του νόμου, αφού πρώτα εξασφαλίστηκε η έγκριση της αρμόδιας διυπουργικής επιτροπής. Η συμμετοχή στους διαγωνισμούς, όπως αναφέρεται στην έκθεση, ήταν ανοικτή διεθνώς για κάθε ενδιαφερόμενο που τηρούσε τα κριτήρια που είχαν τεθεί. Οι αξιολογήσεις έγιναν από επιτροπές αξιολόγησης που αποτελούνταν από δημόσιους υπαλλήλους με σχετική κατάρτιση, ενώ ακολούθησαν κατακυρώσεις από το Συμβούλιο Προσφορών του Υπουργείου Οικονομικών.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα κριτήρια που εφαρμόστηκαν στην επιλογή των ατόμων που συμμετείχαν στις επιτροπές αξιολόγησης, ποια άτομα επιλέχθηκαν να τις απαρτίζουν, καθώς και ποια ήταν η αμοιβή των ατόμων που συμμετείχαν στις επιτροπές αυτές.»
  title: Ερώτηση με αρ. 23.06.010.05.056, ημερομηνίας 17 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
