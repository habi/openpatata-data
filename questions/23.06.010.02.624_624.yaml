_id: 23.06.010.02.624_624
_position_on_page: 624
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.624.htm
by:
- Περδίκης Γιώργος
date: '2013-05-27'
heading: Ερώτηση με αρ. 23.06.010.02.624, ημερομηνίας 27 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.624
text: |-
  «Έχω πληροφορηθεί ότι από την 1η Ιανουαρίου 2013 τέθηκαν σε ισχύ νέοι κανόνες της Ευρωπαϊκής Ένωσης για το φόρο προστιθέμενης αξίας (ΦΠΑ), που στόχο έχουν να διευκολύνουν τις επιχειρήσεις σε όλη την Ευρώπη. Σύμφωνα με τις πληροφορίες μου, η ηλεκτρονική τιμολόγηση θα αντιμετωπίζεται με τον ίδιο τρόπο όπως η έντυπη τιμολόγηση, επιτρέποντας στις εταιρείες να επιλέξουν τη λύση τιμολόγησης ΦΠΑ που λειτουργεί καλύτερα για αυτές. Το μέτρο αυτό έχει τη δυνατότητα να εξοικονομήσουν οι επιχειρήσεις πολλά εκατομμύρια το χρόνο λόγω μείωσης του κόστους διαχείρισης. Τα ηλεκτρονικά και έντυπα τιμολόγια, στο πλαίσιο της Οδηγίας, τοποθετούνται επί ίσοις όροις, με κοινούς κανόνες, προκειμένου να προωθηθεί η υιοθέτηση της ηλεκτρονικής τιμολόγησης. Τα κράτη μέλη δε θα μπορούν πλέον να ορίζουν προϋποθέσεις για τη χρήση των ηλεκτρονικών τιμολογίων, όπως για παράδειγμα ηλεκτρονικές υπογραφές, και τα τιμολόγια θα έχουν τη δυνατότητα να αποθηκεύονται με ηλεκτρονικά μέσα. Παράλληλα, οι επιχειρήσεις των κρατών μελών με κύκλο εργασιών κάτω από €2 εκατομ. το χρόνο δε θα πληρώνουν το ΦΠΑ μέχρι την εξόφληση του τιμολογίου, αποφεύγοντας έτσι προβλήματα ταμειακής ροής.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η Κυπριακή Δημοκρατία έχει εφαρμόσει την πιο πάνω ευρωπαϊκή Oδηγία και, εάν όχι, πότε αναμένεται να το πράξει.»
