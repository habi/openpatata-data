answers:
- http://www2.parliament.cy/parliamentgr/008_3g/23_06_010_03_707.htm
by:
- Χαραλαμπίδου Ειρήνη
date: '2014-06-17'
heading: Ερώτηση με αρ. 23.06.010.03.707, ημερομηνίας 17 Ιουνίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.707
text: |-
  «Σύμφωνα με εγκύκλιο του Γενικού Λογιστηρίου της Δημοκρατίας, τα επιδόματα εξωτερικού για λειτουργούς και αξιωματούχους ουδόλως έχουν μειωθεί, με αποτέλεσμα το κράτος να εξακολουθεί να καταβάλλει υπερβολικά ποσά για θέματα διαμονής και σίτισης στο εξωτερικό.

  Συγκεκριμένα, για υπουργούς, γενικούς διευθυντές υπουργείων και λειτουργούς κλίμακας Α14 και άνω τα έξοδα διαμονής σε ξενοδοχείο καλύπτονται πλήρως από τη Δημοκρατία, χωρίς οποιουσδήποτε περιορισμούς, με αποτέλεσμα να επιβαρύνεται σημαντικά το δημόσιο.

  Παρακαλείται ο αρμόδιος υπουργός να μας ενημερώσει για το συνολικό κόστος που έχει δαπανήσει η Δημοκρατία για διαμονή ανώτερων λειτουργών και αξιωματούχων του κράτους σε ξενοδοχεία του εξωτερικού κατά τον τελευταίο χρόνο, μετά τα αυστηρά μέτρα λιτότητας που έχουν επιβληθεί στους πολίτες στο πλαίσιο του μνημονίου από το Υπουργείο Οικονομικών.

  Παρακαλείται ο αρμόδιος υπουργός επίσης να απαντήσει:

  Τι προτίθεστε να πράξετε, ούτως ώστε αλόγιστες δαπάνες σε ξενοδοχεία υπερπολυτελείας να σταματήσουν;»
