_id: 23.06.010.03.159_159
_position_on_page: 159
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_159.htm
by:
- mp_id: perdikis-giorgos
date: '2013-09-25'
heading: Ερώτηση με αρ. 23.06.010.03.159, ημερομηνίας 25 Σεπτεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.159
text: |-
  «Έχω πληροφορηθεί ότι στην Ελλάδα οι επενδύσεις των μονάδων εκτροφής σαλιγκαριών εντάσσονται στις επιδοτούμενες δραστηριότητες του επενδυτικού νόμου, καθώς και στα συγχρηματοδοτούμενα κοινοτικά προγράμματα για την ενίσχυση των νέων αγροτών και τα σχέδια βελτίωσης εκμεταλλεύσεων του Προγράμματος Αγροτικής Ανάπτυξης της Ελλάδας 2007-2013. Χρηματοδοτούνται μεταξύ άλλων οι δαπάνες τεχνογνωσίας για την εγκατάσταση της μονάδας, η αγορά οικοπέδου (ως 10% της συνολικής επένδυσης), η διαμόρφωση και η περίφραξη των χώρων, η γεώτρηση, οι δαπάνες για την αγορά του ζωικού κεφαλαίου αναπαραγωγής, οι κτιριακές εγκαταστάσεις, ο εξοπλισμός του σαλιγκαροτροφείου, τα μηχανήματα, τα μεταφορικά μέσα διακίνησης υλικών εντός της μονάδας κ.ά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν, εκτιμώντας το συνεχώς αυξανόμενο ενδιαφέρον, και ειδικότερα των νέων, σχετικά με την εκτροφή και την παραγωγή σαλιγκαριών, εξετάζει το ενδεχόμενο επιδότησης της εκτροφής των σαλιγκαριών μέσα στα πλαίσια και του νέου Προγράμματος Αγροτικής Ανάπτυξης.»
