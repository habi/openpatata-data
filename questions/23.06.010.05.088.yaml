answers: []
by:
- Περδίκης Γιώργος
date: '2015-08-27'
heading: Ερώτηση με αρ. 23.06.010.05.088, ημερομηνίας 27 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.088
text: |-
  «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα δρομολόγια των Κυπριακών Αερογραμμών που έχουν καλυφθεί από άλλες αεροπορικές εταιρείες, καθώς και για τα δρομολόγια των Κυπριακών Αερογραμμών που εξακολουθούν και παραμένουν ακάλυπτα (“νεκρά δρομολόγια”).

  Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων για τα μέτρα που λαμβάνονται για την κάλυψη των “νεκρών δρομολογίων” των Κυπριακών Αερογραμμών, καθώς και αν έχει εκδηλωθεί ενδιαφέρον από αεροπορικές εταιρείες για την κάλυψή τους. Παρακαλώ όπως μας ενημερώσετε αν έχουν προστεθεί νέα δρομολόγια, καθώς και αν έχουν γίνει οποιαδήποτε διαβήματα προς την Ευρωπαϊκή Επιτροπή, έτσι ώστε να επιτρέπονται οι κρατικές ενισχύσεις στις αεροπορικές εταιρείες, ιδιαίτερα για δρομολόγια που δεν είναι άμεσα βιώσιμα, δεδομένου ότι οι νησιώτικες χώρες (π.χ. Κύπρος, Μάλτα) μειονεκτούν σε θέματα εμπορικών συναλλαγών σε σχέση με ηπειρωτικές χώρες.»
