_position_on_page: 448
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.448.htm
by:
- Περδίκης Γιώργος
date: '2010-12-08'
heading: Ερώτηση με αρ. 23.06.009.05.01.448, ημερομηνίας 8 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.448
text: |-
  «Έχω παρατηρήσει ότι στην περιοχή του δάσους Πάφου, όπου βρίσκεται ο βιότοπος των αγρινών, όταν πραγματοποιήθηκαν οδικά έργα (π.χ. δρόμος Ορκόντα-Κάμπου, Κάμπου-Κάτω Πύργου), δε λήφθηκε σοβαρά υπόψη η ανάγκη διέλευσης των προστατευόμενων αυτών θηλαστικών. Δεν έχω παρατηρήσει στα περάσματα των αγρινών να έχουν δημιουργηθεί υπόγειες διαβάσεις, ώστε τα ζώα να διασχίζουν το δρόμο χωρίς να κινδυνεύουν να κτυπηθούν από τα διερχόμενα αυτοκίνητα. Το πρόβλημα ενδεχομένως να είναι γενικό και αφορά το ερώτημα αν, όταν σχεδιάζονται δρόμοι, προνοούνται περάσματα ζώων ή ερπετών και αν δημιουργούνται υπόγειες διαβάσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προνοούνται διαβάσεις ζώων και ερπετών στο σχεδιασμό των δρόμων στην Κύπρο.»
