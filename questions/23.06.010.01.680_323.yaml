_id: 23.06.010.01.680_323
_position_on_page: 323
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.680.htm
by:
- mp_id: perdikis-giorgos
date: '2012-03-29'
heading: Ερώτηση με αρ. 23.06.010.01.680, ημερομηνίας 29 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.680
text: |-
  «Έχω πληροφορηθεί ότι το Carbadox, ένα κτηνιατρικό φαρμακευτικό σκεύασμα του οποίου η κυκλοφορία έχει απαγορευθεί στην Ευρωπαϊκή Ένωση, εισάγεται στα εδάφη της Κυπριακής Δημοκρατίας παράνομα από τα κατεχόμενα. Το εν λόγω φαρμακευτικό σκεύασμα χρησιμοποιείται ως αντιβιοτικό και προωθητικό της ανάπτυξης στους παχυνόμενους χοίρους και έχει απαγορευθεί, γιατί αποτελεί κίνδυνο για τη δημόσια υγεία. Ειδικότερα, έχει αποδειχθεί ότι είναι καρκινογόνο για όσους το εισπνέουν ή έρχονται σε επαφή με αυτό κατά την ανάμειξη της τροφής των χοίρων. Μόνο σε ορισμένες χώρες εκτός της Ευρωπαϊκής Ένωσης η χρήση του είναι νόμιμη, αλλά απαιτείται να παρέλθουν 43 τουλάχιστον ημέρες από τη χρήση του και πριν από τη σφαγή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως έχει παρατηρηθεί η παράνομη εισαγωγή του εν λόγω κτηνιατρικού σκευάσματος από τα κατεχόμενα, αν η αρμόδια υπηρεσία διεξάγει εργαστηριακούς ελέγχους για την αναζήτηση των καταλοίπων του Carbadox στους χοίρους και ποια είναι τα μέτρα που λαμβάνονται, για να αποτραπεί η συνέχιση της παράνομης εισαγωγής του από τα κατεχόμενα.»
