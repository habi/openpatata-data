_id: 23.06.008.04.522_213
_position_on_page: 213
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23.06.008.04.522.htm
by:
- mp_id: karas-antonis
date: '2005-01-21'
heading: Ερώτηση με αρ. 23.06.008.04.522, ημερομηνίας 21ης Ιανουαρίου 2005, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.522
text: |-
  «Σύμφωνα με πληροφόρηση που είχα από μέλη του κοινοτικού συμβουλίου Φρεννάρους, παρατηρείται αδικαιολόγητη καθυστέρηση σχετικά με το αίτημα του εν λόγω συμβουλίου για αναβάθμιση του κοινοτικού γηπέδου.

  Αξίζει να σημειωθεί ότι σε απάντηση, ημερομηνίας 10 Ιουλίου 2003, του Υπουργού Εσωτερικών κ. Ανδρέα Χρίστου, κατόπιν ερώτησής μου, με αρ. 23.06.008.02.141, ημερομηνίας 10 Δεκεμβρίου 2002, πληροφορήθηκα ότι το κοινοτικό συμβούλιο Φρεννάρους για την εκτέλεση του ανωτέρω έργου εξασφάλισε πολεοδομική άδεια στις 6 Μαρτίου 2003 και ότι ο πολιτικός μηχανικός των κοινοτικών συμβουλίων της επαρχίας Αμμοχώστου άρχισε την ετοιμασία στατικής μελέτης αναφορικά με το προτεινόμενο έργο, η οποία υπολογιζόταν να ολοκληρωθεί τον Απρίλιο του 2003. Στην απαντητική επιστολή αναφερόταν επίσης ότι το γραφείο του επάρχου Αμμοχώστου θα έδιδε κάθε δυνατή προτεραιότητα για την εξέταση και έγκριση άδειας οικοδομής, μόλις υποβαλλόταν η σχετική αίτηση για εξασφάλιση άδειας οικοδομής, καθότι το κοινοτικό συμβούλιο Φρεννάρους προτίθετο να εκτελέσει το όλο έργο με συμπληρωματικό προϋπολογισμό μέσα στον τρέχοντα χρόνο. Πάρα ταύτα, παρατηρείται αδικαιολόγητη καθυστέρηση στην εξασφάλιση άδειας οικοδομής.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για το πού ευρίσκονται και πότε υπολογίζεται να ολοκληρωθούν οι διαδικασίες δημιουργίας του έργου.»
