answers:
- http://www2.parliament.cy/parliamentgr/008_03/23_06_007_04_035.htm
identifier: 23.06.007.04.035
question:
  by:
  - Μυριάνθους Ηλίας
  date: '1999-10-07'
  text: |-
    «Τα οδικά δίκτυα στην Κύπρο βρίσκονται άλλα κάτω από την ευθύνη του Υπουργείου Εσωτερικών και άλλα κάτω από την ευθύνη του Υπουργείου Συγκοινωνιών και ΄Εργων.

    Αυτός όμως ο διαχωρισμός δημιουργεί πάρα πολλές φορές προβλήματα σε ό,τι αφορά τις βελτιώσεις και συντηρήσεις τους, π.χ. στην ίδια περιοχή μπορεί να βρίσκεται συνεργείο από το ένα υπουργείο, ενώ βρίσκεται και συνεργείο από το άλλο.

    Επίσης υπάρχουν περιπτώσεις που, μόλις η μια υπηρεσία ολοκληρώσει τις εργασίες της, έρχεται άλλη υπηρεσία και ξαναρχίζει άλλες εργασίες. ΄Ετσι λοιπόν αυτός ο διαχωρισμός, που δημιουργεί προβλήματα συντονισμού, δημιουργεί και τεράστια ταλαιπωρία στους κατοίκους των περιοχών που διεξάγονται κατά καιρούς οι εργασίες αυτές.

    Με βάση αυτό ο έλεγχος όλων των οδικών δικτύων από ένα υπουργείο πιστεύω ότι θα βοηθούσε στον καλύτερο συντονισμό των υπηρεσιών που εμπλέκονται κατά καιρούς στη βελτίωση και τη συντήρησή τους, αλλά επίσης και στην εξάλειψη της ταλαιπωρίας του κόσμου.

    Καλούνται τα αρμόδια υπουργεία να ενημερώσουν το σώμα πώς αντιμετωπίζουν το πιο πάνω θέμα.»
  title: Ερώτηση με αρ. 23.06.007.04.035 που υποβλήθηκε από το βουλευτή εκλογικής
    περιφέρειας Πάφου κ. Ηλία Μυριάνθους στις 7 Οκτωβρίου 1999.
