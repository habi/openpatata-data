answers: []
identifier: 23.06.010.05.036
question:
  by:
  - Περδίκης Γιώργος
  date: '2015-08-03'
  text: |-
    «Σύμφωνα με την Ευρωπαϊκή Στατιστική Υπηρεσία, έχει παρουσιαστεί αύξηση του πληθυσμού της Ευρωπαϊκής Ένωσης, τάξεως 0,22%, για το έτος 2014, δηλαδή στις αρχές του 2015 υπήρχαν 2,2 πολίτες στην ευρωπαϊκή οικογένεια για κάθε 1 000 πολίτες κατά το προηγούμενο έτος. Ο μεγαλύτερος ρυθμός πληθυσμιακής αύξησης καταγράφεται, σύμφωνα με τα στοιχεία της Ευρωπαϊκής Στατιστικής Υπηρεσίας, στο Λουξεμβούργο (2,42%), στη Σουηδία (1,06%) και στη Μάλτα (0,93%). Σύμφωνα με την Ευρωπαϊκή Στατιστική Υπηρεσία, ο μεγαλύτερος ρυθμός μείωσης του πληθυσμού καταγράφηκε στην Κύπρο, αφού ο ετήσιος ρυθμός μείωσης του πληθυσμού της Κύπρου ήταν 12,8 ανά 1 000 κατοίκους, γεγονός που οφείλεται, σύμφωνα με τη Στατιστική Υπηρεσία της Κυπριακής Δημοκρατίας, στη φυγή μεγάλου αριθμού αλλοδαπών που διέμεναν και εργάζονταν στο νησί μας.

    Παρακαλώ τον αρμόδιο υπουργό να αποστείλει στη Βουλή των Αντιπροσώπων κατάλογο με τον αριθμό των Ελληνοκυπρίων, των Τουρκοκυπρίων, των Ευρωπαίων πολιτών και των υπηκόων τρίτων χωρών (ξεχωριστά) οι οποίοι μετανάστευσαν κατά τη διάρκεια του 2014 και κατά τα πέντε προηγούμενα έτη.»
  title: Ερώτηση με αρ. 23.06.010.05.036, ημερομηνίας 3 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
