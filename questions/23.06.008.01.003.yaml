answers:
- http://www2.parliament.cy/parliamentgr/008_03/23_06_008_01_003.htm
by:
- Αγαπίου Άγις
date: '2001-07-25'
heading: Ερώτηση με αρ. 23.06.008.01.003 που υποβλήθηκε από το βουλευτή εκλογικής
  περιφέρειας Λεμεσού κ. ’γι Αγαπίου στις 25 Ιουλίου 2001.
identifier: 23.06.008.01.003
text: |-
  «Παρά το γεγονός πως η Βουλή, κατά τη συζήτηση του θέματος για τον έλεγχο της ταχύτητας, τόνισε με πολύ έντονο τρόπο πως η προειδοποίηση των οδηγών από την αστυνομία για την ταχύτητα των οχημάτων θα αποτελούσε ένα σωστό προληπτικό μέτρο, παρατηρείται και πάλι το φαινόμενο να διενεργείται έλεγχος της ταχύτητας σε στροφές ή σε άλλα επικίνδυνα σημεία του δρόμου με τους αστυνομικούς να ξεπετιούνται απότομα μπροστά στους οδηγούς και έτσι να δημιουργείται μεγαλύτερος κίνδυνος πρόκλησης ατυχημάτων.

  Παρακαλείται το αρμόδιο υπουργείο να πληροφορήσει το σώμα κατά πόσο προτίθεται να δώσει ανάλογες οδηγίες στο τμήμα τροχαίας της αστυνομίας, έτσι που ο έλεγχος της ταχύτητας και του κατά πόσο γίνεται παράβαση άλλων κανονισμών τροχαίας να διενεργείται με κανονικό και ακίνδυνο τρόπο και να σκοπεύει στην ελάττωση της ταχύτητας, καθώς επίσης και στον περιορισμό του επικίνδυνου οδηγήματος και της παράβασης άλλων κανονισμών τροχαίας και όχι στην είσπραξη προστίμων και στην τιμωρία των οδηγών, όπως δυστυχώς φαίνεται να γίνεται.»
