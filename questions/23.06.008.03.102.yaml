answers:
- http://www2.parliament.cy/parliamentgr/008_03/23_06_008_03_102.htm
identifier: 23.06.008.03.102
question:
  by:
  - Περδίκης Γιώργος
  date: '2003-09-04'
  text: |-
    «Έχω πληροφορηθεί ότι το νερόφιδο Natrix-Natrix, το οποίο υποτίθεται ότι είναι ήδη προστατευόμενο και για το οποίο υποτίθεται ότι υπάρχει πρόγραμμα προστασίας, κινδυνεύει να εξαφανιστεί από την Κύπρο. Μετρήσεις από ξένους εμπειρογνώμονες στο φράγμα Ξυλιάτου έχουν καταγράψει δραματική μείωση του πληθυσμού του. Λέγεται ότι το νερόφιδο στο συγκεκριμένο υδατοφράκτη, όπου είχε παλαιότερα εντοπιστεί μεγάλος αριθμός του είδους, έχει εξαφανιστεί λόγω της λανθασμένης επιλογής των αρμοδίων να εισαγάγουν στο υδατικό οικοσύστημα ένα είδος επιθετικού ψαριού του γλυκού νερού -το αφρικανικό λαβράκι- το οποίο κυνηγά και σκοτώνει τα νερόφιδα.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να προστατευθεί το νερόφιδο Natrix-Natrix και να αποφευχθεί η πλήρης εξαφάνισή του, γεγονός που θα αποτελεί κόλαφο για την περιβαλλοντική πολιτική της κυπριακής πολιτείας και διεθνή περιβαλλοντικό διασυρμό, ενώ ανυπολόγιστες θα είναι οι συνέπειες στο συγκεκριμένο οικοσύστημα.»
  title: Ερώτηση με αρ. 23.06.008.03.102 που υποβλήθηκε από το βουλευτή εκλογικής
    περιφέρειας Λευκωσίας κ. Γιώργο Περδίκη στις 4 Σεπτεμβρίου 2003.
