_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03c/23_06_009_03_053.htm
by:
- Παπαδοπούλου Αντιγόνη
date: '2008-09-03'
heading: Ερώτηση με αρ. 23.06.009.03.053, ημερομηνίας 3 Σεπτεμβρίου 2008, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.009.03.053
text: |-
  «Σύμφωνα με το νέο Στρατηγικό Σχέδιο Αγροτικής Ανάπτυξης 2007-2013, στον άξονα προτεραιότητας 3, που αφορά την “ποιότητα της ζωής στις αγροτικές περιοχές και διαφοροποίηση της αγροτικής οικονομίας”, και ειδικότερα στο μέτρο 3.2., που αφορά τη “διατήρηση, αποκατάσταση και αναβάθμιση της πολιτιστικής κληρονομιάς και του φυσικού πλούτου”, προσδιορίζονται ως δικαιούχοι/φορείς υλοποίησης από την πρόσκληση για τη συγκεκριμένη κατηγορία έργων οι επαρχιακές διοικήσεις και αποκλείονται ουσιαστικά οι ιδιωτικές πρωτοβουλίες.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων γιατί υπάρχει η πιο πάνω δυσμενής διάκριση για αξιοποίηση ιδιωτικών πρωτοβουλιών, αλλά και κονδυλίων για αναζωογόνηση του κοινωνικοοικονομικού περιβάλλοντος των κοινοτήτων της υπαίθρου, διατήρηση του πληθυσμού της και επαναδραστηριοποίηση νέων ανθρώπων.»
