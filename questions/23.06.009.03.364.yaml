answers: []
identifier: 23.06.009.03.364
question:
  by:
  - Περδίκης Γιώργος
  date: '2009-02-12'
  text: |-
    «Το Δεκέμβριο του 2008 ανακοινώθηκαν στις Βρυξέλλες οι όροι του διεθνούς διαγωνισμού για την κατασκευή στα κατεχόμενα ηλιακού/φωτοβολταϊκού πάρκου δυναμικότητας 1MW με χρηματοδότηση της Ευρωπαϊκής Ένωσης. Έχω πληροφορηθεί ότι η Ευρωπαϊκή Ένωση προτίθεται να επιτρέψει τη μεταφορά των υλικών για την κατασκευή του ηλιακού πάρκου από το κατεχόμενο λιμάνι της Αμμοχώστου, παρά τις διαμαρτυρίες των κυπριακών εταιρειών εγκατάστασης φωτοβολταϊκών πάρκων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται η κυβέρνηση να θέσει ενώπιον της Ευρωπαϊκής Ένωσης τον όρο η μεταφορά των απαραίτητων υλικών να γίνει οπωσδήποτε από τα νόμιμα λιμάνια και αεροδρόμια της Κυπριακής Δημοκρατίας.»
  title: Ερώτηση με αρ. 23.06.009.03.364, ημερομηνίας 12 Φεβρουαρίου 2009, του βουλευτή
    εκλογικής περιφέρειας Λευκωσίας κ. Γιώργου Περδίκη
