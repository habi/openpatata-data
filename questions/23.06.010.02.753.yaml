answers:
- http://www2.parliament.cy/parliamentgr/008-3f/23_06_010_02.753.htm
identifier: 23.06.010.02.753
question:
  by:
  - Περδίκης Γιώργος
  date: '2013-07-08'
  text: |-
    «Έχω πληροφορηθεί ότι στο τοπικό σχέδιο Τσερίου έχει οριστεί νέα περιοχή για εξόρυξη αργίλου, παρ’ όλο που το Τμήμα Γεωλογικής Επισκόπησης έχει αποδεχθεί την ομόφωνη απόφαση του δημοτικού συμβουλίου Τσερίου να μην παραχωρεί άδειες. Σύμφωνα με επιστολή του δήμου Τσερίου, η οποία μού έχει κοινοποιηθεί, το δημοτικό συμβούλιο Τσερίου εκφράζει την αντίδρασή του τόσο για τον ορισμό περιοχής για εξόρυξη αργίλου όσο και για την απόφαση του Πολεοδομικού Συμβουλίου να ορίσει τέτοια περιοχή χωρίς καν να διαβουλευτεί πρώτα με το δήμο. Αίτημα του δήμου Τσερίου είναι να μην επιτραπεί καμία εξόρυξη αργίλου ή οποιαδήποτε άλλη λατομική δραστηριότητα στα δημοτικά όρια του Τσερίου.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει το αίτημα του δήμου Τσερίου.»
  title: Ερώτηση με αρ. 23.06.010.02.753, ημερομηνίας 8 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
