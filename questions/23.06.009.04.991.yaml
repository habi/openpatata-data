_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_991.htm
by:
- Περδίκης Γιώργος
date: '2010-03-24'
heading: Ερώτηση με αρ. 23.06.009.04.991, ημερομηνίας 24 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.991
text: |-
  «Έχω πληροφορηθεί ότι έχει εντοπιστεί ρύπανση στον ποταμό Πεδιαίο στην περιοχή του χωριού Καπέδες. Διαπιστώθηκε ότι, πέρα από την ευδιάκριτη ρύπανση των νερών που εντοπίζεται σε ένα σημείο όπου παραπόταμος συναντά τον Πεδιαίο, εναποτίθενται και κάποια στερεά στο βυθό του ποταμού, με αποτέλεσμα να επικρατεί φόβος για τα χειρότερα όσον αφορά την προστασία της τοπικής πανίδας που ζει μέσα στον ποταμό ή εξαρτάται από αυτόν για τροφή και νερό.

  Το πλέον ανησυχητικό είναι βέβαια το γεγονός ότι το νερό φθάνει στο φράγμα της Ταμασού, που χρησιμοποιείται για την άρδευση παρακείμενων καλλιεργειών, αλλά και για την εκτροφή ψαριών. Τις συνέπειες αυτής της ρύπανσης λοιπόν δε θα τις υποστεί μόνο το τοπικό οικοσύστημα, αλλά και η ίδια η τροφική μας αλυσίδα, η οποία ήδη επηρεάζεται.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων για τις ενέργειες που έχουν γίνει μέχρι στιγμής, για να διαπιστωθεί ποια είναι η πηγή της ρύπανσης, και ποια μέτρα προτίθεται να λάβει για την προστασία του περιβάλλοντος της περιοχής.»
