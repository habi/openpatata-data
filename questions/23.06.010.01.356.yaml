_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.356-361.htm
by:
- Χατζηγιάννης Κυριάκος
date: '2011-12-28'
heading: Ερώτηση με αρ. 23.06.010.01.356, ημερομηνίας 28 Δεκεμβρίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.356
text: |-
  «Η πολιτεία πρέπει έγκαιρα να διερευνήσει τις περιπτώσεις υποσιτισμού στα σχολεία, καθώς υπάρχουν περιστατικά λιποθυμιών που καταγράφονται καθημερινά. Αναφέρονται περιστατικά υποσιτισμού τα οποία δεν ανακοινώνονται, λόγω του ότι η κοινωνία μας ακόμη δεν είναι έτοιμη να αποδεχτεί αυτό το φαινόμενο. Όλα αυτά τα φαινόμενα δεν επιτρέπουν εφησυχασμό και για το λόγο αυτό το Υπουργείο Παιδείας και Πολιτισμού πρέπει να δράσει προληπτικά και να λάβει όλα εκείνα τα απαραίτητα μέτρα σωστής σίτισης των παιδιών.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

  1. Προτίθεται να διερευνήσει το θέμα και σε τι είδους μέτρα πρόκειται να προχωρήσει, ώστε να υπάρξει σεβασμός στην αξιοπρέπεια των πολιτών, να εξασφαλίστει η σωστή διατροφή των παιδιών και να προστατευθούν οι πολίτες που έχουν πληγεί περισσότερο από την οικονομική κρίση;

  2. Το υπουργείο προτίθεται, προληπτικά και πάλι, να διερευνήσει αν είναι σωστή η διατροφή των παιδιών και αν χρειάζεται συμπλήρωση της σίτισής τους ή αν χρειάζεται να ληφθούν άλλου είδους μέτρα που ενδεχομένως μετά την έρευνα να είναι αναγκαία;
