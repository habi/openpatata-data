answers:
- http://www2.parliament.cy/parliamentgr/008_03c/23_06_009_03_032.htm
by:
- Περδίκης Γιώργος
date: '2008-07-25'
heading: Ερώτηση με αρ. 23.06.009.03.032, ημερομηνίας 25 Ιουλίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.032
text: |-
  «Έχω πληροφορηθεί ότι το Υπουργικό Συμβούλιο αποφάσισε το Μάρτιο του 2008 να διορίσει τεχνική επιτροπή σχετικά με την ετοιμασία και την έγκριση του κτιριολογικού προγράμματος, την ετοιμασία των σχετικών εγγράφων και των όρων συμβολαίου για την υλοποίηση των έργων της ανέγερσης κτιρίου για τη στέγαση των Επαρχιακών Κτηματολογικών Γραφείων Λευκωσίας και Κερύνειας. Το Υπουργικό Συμβούλιο με την απόφασή του αυτή καθόριζε ως τέτοιο χώρο το τεμάχιο με αριθμό 5507 φ/σχ. ΧΧΧΙ/63.w1, Τμήμα Β΄, στην Αγλαντζιά, που ανήκει στο Ραδιοφωνικό Ίδρυμα Κύπρου, το οποίο αποφασίστηκε να αγοραστεί από την Κυπριακή Δημοκρατία.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σε ποιο στάδιο βρίσκεται η υλοποίηση της απόφασης αυτής και γιατί δεν προηγήθηκε η εκπόνηση εμπεριστατωμένης μελέτης κυκλοφοριακών επιπτώσεων για την προτεινόμενη ανάπτυξη, για την ακριβή αξιολόγηση των επιπτώσεων στο οδικό δίκτυο και τη διαμόρφωση ρυθμίσεων αναβάθμισης του οδικού δικτύου, όπως εισηγήθηκε το Τμήμα Δημοσίων Έργων και το Υπουργείο Εσωτερικών, όπως και μελέτες περιβαλλοντικών επιπτώσεων στην ποιότητα της ζωής των κατοίκων της περιοχής.»
