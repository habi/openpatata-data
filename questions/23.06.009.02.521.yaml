answers:
- http://www2.parliament.cy/parliamentgr/008_03c/23_06_009_02_521.htm
identifier: 23.06.009.02.521
question:
  by:
  - Περδίκης Γιώργος
  date: '2008-06-12'
  text: |-
    «H Επίτροπος Υγείας της Ευρωπαϊκής Ένωσης κ. Ανδρούλα Βασιλείου μιλώντας πρόσφατα, στις 2 Ιουνίου 2008, στη Βουλή κατήγγειλε ότι συχνά εντοπίζονται σε αγροτικά προϊόντα από την Κύπρο υπολείμματα φυτοφαρμάκων. Έκανε μια ιδιαίτερη αναφορά σε πρόσφατο περιστατικό με το σπανάκι.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων εάν η κυπριακή κυβέρνηση προτίθεται να υιοθετήσει πιο αυστηρά μέτρα για την αντιμετώπιση του προβλήματος της υπερκατανάλωσης και της κακής χρήσης των φυτοφαρμάκων με την εισαγωγή του μέτρου της υποχρεωτικής συνταγογράφησης των επικίνδυνων φυτοφαρμάκων και της καθιέρωσης πώλησής τους από ειδικευμένους και εξουσιοδοτημένους λειτουργούς (π.χ. γεωπόνους) ή την καθιέρωση της χρήσης των επικίνδυνων φυτοφαρμάκων από ειδικά εξουσιοδοτημένα και εκπαιδευμένα συνεργεία.»
  title: Ερώτηση με αρ. 23.06.009.02.521, ημερομηνίας 12 Ιουνίου 2008, του βουλευτή
    εκλογικής περιφέρειας Λευκωσίας κ. Γιώργου Περδίκη
