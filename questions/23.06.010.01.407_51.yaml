_id: 23.06.010.01.407_51
_position_on_page: 51
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.407.htm
by:
- mp_id: perdikis-giorgos
date: '2012-01-27'
heading: Ερώτηση με αρ. 23.06.010.01.407, ημερομηνίας 27 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.407
text: |-
  «Σύμφωνα με το νέο επικαιροποιημένο κανονισμό που ψηφίστηκε από το Ευρωπαϊκό Κοινοβούλιο στις 19 Ιανουαρίου 2012, τα βιοκτόνα (εντομοαπωθητικά, ποντικοφάρμακα κ.ά.) θα υπόκεινται σε αυστηρότερους ελέγχους ασφαλείας. Ο νέος κανονισμός αποσκοπεί στην καλύτερη προστασία της ανθρώπινης υγείας και του περιβάλλοντος, ενώ απλοποιεί και τις διαδικασίες έγκρισης κυκλοφορίας αυτών των προϊόντων. Η επικαιροποίηση του ευρωπαϊκού κανονισμού, ο οποίος τέθηκε για πρώτη φορά σε ισχύ το 1998, θα κλείσει ένα νομοθετικό κενό, καλύπτοντας πλέον και τα προϊόντα που έχουν τύχει επεξεργασίας με βιοκτόνα (όπως τα έπιπλα που έχουν ψεκαστεί με μυκητοκτόνα προϊόντα).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για την ψήφιση του κανονισμού για τα βιοκτόνα και ποια μέτρα προτίθεται να λάβει, προκειμένου να ασκείται αυστηρότερος έλεγχος ασφαλείας και να επιτυγχάνεται καλύτερη προστασία της ανθρώπινης υγείας και του περιβάλλοντος.»
