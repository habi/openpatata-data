_id: 23.06.008.04.437_128
_position_on_page: 128
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_437.htm
by:
- mp_id: papapolyviou-andreas
date: '2004-12-01'
heading: Ερώτηση με αρ. 23.06.008.04.437, ημερομηνίας 1ης Δεκεμβρίου 2004, του βουλευτή
  εκλογικής περιφέρειας Λευκωσίας κ. Ανδρέα Παπαπολυβίου
identifier: 23.06.008.04.437
text: |-
  «Οι κατασκευαστικές εργασίες και η ασφαλτόστρωση του δρόμου Ορκόντα-Κάτω Πύργου Τηλλυρίας, συνολικού μήκους 55 χιλιομέτρων περίπου, έχουν ολοκληρωθεί και το κοινό έχει αρχίσει να χρησιμοποιεί το δρόμο αυτό. Κατά τη συζήτηση του όλου θέματος στην Κοινοβουλευτική Επιτροπή Συγκοινωνιών και Έργων διαπιστώθηκε ότι δεν υπήρχαν διαθέσιμα στηθαία ασφάλειας κατάλληλα ποιοτικώς και σύμφωνα με τις προδιαγραφές. Το μεγαλύτερο τμήμα του δρόμου διέρχεται διά μέσου του δάσους με επικίνδυνες στροφές και μεγάλες υψομετρικές διαφορές.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων πότε προτίθεται να προβεί στην τοποθέτηση στηθαίων ασφάλειας στον εν λόγω δρόμο που να πληρούν τις προδιαγραφές, για πρόληψη σοβαρών ατυχημάτων με κίνδυνο απώλειας ανθρώπινων ζωών, δεδομένων και των κακών καιρικών συνθηκών που επικρατούν κατά τη χειμερινή περίοδο.»
