_position_on_page: 166
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Συλλούρης Δημήτρης
date: '2015-10-06'
heading: Ερώτηση με αρ. 23.06.010.05.165, ημερομηνίας 6 Οκτωβρίου 2015, του βουλευτή
  εκλογικής περιφέρειας Λευκωσίας κ. Δημήτρη Συλλούρη
identifier: 23.06.010.05.165
text: |-
  «Με βάση τα επίσημα στοιχεία, ο αριθμός των καρκινοπαθών αυξάνεται ολοένα και περισσότερο, όπως και οι ανάγκες για την ιατροφαρμακευτική τους περίθαλψη.

  Παρ’ όλες τις κατά καιρούς επίσημες διαβεβαιώσεις και δεσμεύσεις, οι υπηρεσίες που προσφέρονται στους αναξιοπαθούντες αυτούς συμπολίτες μας, όχι μόνο δεν έχουν αναβαθμιστεί, αλλά αντίθετα φθίνουν, με αποτέλεσμα να πολλαπλασιάζονται τα προβλήματα.

  Το Oγκολογικό Κέντρο της Τράπεζας Κύπρου, ενώ θα μπορούσε να αναμορφωθεί σε ίδρυμα προσφοράς εξειδικευμένων ογκολογικών υπηρεσιών, στο τέλος αντιμάχεται τις κρατικές ιατρικές υπηρεσίες, με όλες τις αρνητικές συνέπειες σε βάρος των καρκινοπαθών.

  Υπό το φώς τον πιο πάνω, καλείται ο αρμόδιος υπουργός να πληροφορήσει τη Βουλή πώς το υπουργείο του αντιμετωπίζει το όλο πρόβλημα και ποιοι είναι οι βραχυπρόθεσμοι και μακροπρόθεσμοι στόχοι του για την όλη διαχείρισή του.»
