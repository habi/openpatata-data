answers:
- http://www2.parliament.cy/parliamentgr/008-3f/23_06_010_02.394.htm
by:
- Τάσου Γεώργιος
date: '2013-01-11'
heading: Ερώτηση με αρ. 23.06.010.02.394, ημερομηνίας 11 Ιανουαρίου 2013, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.02.394
text: |-
  «Η μη σωστή ενημέρωση των κτηνοτρόφων (αγελαδοτρόφων-ποιμνιοτρόφων) και τυροκόμων για τις πραγματικές παραγόμενες ποσότητες γάλακτος για την παρασκευή του χαλλουμιού δημιουργεί σοβαρά προβλήματα συνεργασίας μεταξύ των εμπλεκόμενων φορέων.

  Γι’ αυτό παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Σε ποια στοιχεία βασίστηκε για την έκδοση του διατάγματος όσον αφορά τον καθορισμό των ποσοστώσεων αιγοπρόβειου-αγελαδινού γάλακτος στην παραγωγή χαλλουμιού από τις γαλακτοβιομηχανίες;

  2. Ποιες είναι οι παραγόμενες ποσότητες γάλακτος ανά κτηνοτροφικό τομέα κατά έτος και κατά μήνα (αιγινού-πρόβειου-αγελαδινού) τα τελευταία τρία χρόνια, 2010-2012;

  3. Πόσες από τις πιο πάνω ποσότητες διατίθενται για παστερίωση και πόσες για παρασκευή χαλλουμιού;

  4. Πόση ποσότητα χρησιμοποιείται για παρασκευή χαλλουμιού από τους ίδιους τους κτηνοτρόφους;

  5. Πόσοι τόνοι χαλλουμιού εξάγονται ανά έτος και σε ποιες χώρες;

  6. Πόσο ξένο συνάλλαγμα εισρέει στην κυπριακή οικονομία από τις πωλήσεις του προϊόντος;

  7. Σε ποιο στάδιο βρίσκεται ο φάκελος καταχώρισης του χαλλουμιού ως προϊόντος προστατευόμενης ονομασίας προέλευσης;»
