answers:
- http://www2.parliament.cy/parliamentgr/008_03/23_06_007_05_021.htm
by:
- Μυριάνθους Ηλίας
date: '2000-10-26'
heading: Ερώτηση με αρ. 23.06.007.05.021 που υποβλήθηκε από το βουλευτή εκλογικής
  περιφέρειας Πάφου κ. Ηλία Μυριάνθους στις 26 Οκτωβρίου 2000.
identifier: 23.06.007.05.021
text: |-
  «Με βάση το σχέδιο που έχει καταρτίσει το Υπουργείο Εμπορίου, Βιομηχανίας και Τουρισμού για την τεχνολογική αναβάθμιση της μεταποιητικής βιομηχανίας, παραχωρείται επιδότηση του επιτοκίου των δανείων που γίνονται προς το σκοπό αυτό, αλλά και επιδότηση του κόστους αγοράς των μηχανημάτων.

  Παρ’ όλα αυτά αρκετές επιχειρήσεις που έχουν κάνει αίτηση για να εξασφαλίσουν την επιδότηση αυτή έχουν απορριφθεί. Υπάρχουν δε περιπτώσεις επιχειρήσεων της ίδιας δυναμικότητας και τεχνολογικής διάρθρωσης στις οποίες έχουν δώσει την επιδότηση, ενώ σε κάποιες άλλες την έχουν απορρίψει.

  Με βάση αυτά, φαίνεται καθαρά ότι κάποιες επιχειρήσεις αδικούνται στον τρόπο που η υπηρεσία του Υπουργείου Εμπορίου, Βιομηχανίας και Τουρισμού τις αξιολογεί.

  Παρακαλείται λοιπόν το αρμόδιο υπουργείο να ενημερώσει το σώμα για τα εξής:

  α. Γιατί υπάρχει αυτή η διάκριση μεταξύ των επιχειρήσεων της ίδιας δυναμικότητας και διάρθρωσης;

  β. Ποια είναι τα κριτήρια με τα οποία αξιολογούνται οι επιχειρήσεις αυτές;

  γ. Ποια είναι τα κύρια σημεία τα οποία καταχωρίζονται στα θετικά μιας επιχείρησης και ποια στα αρνητικά;»
