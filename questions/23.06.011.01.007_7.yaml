_id: 23.06.011.01.007_7
_position_on_page: 7
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_007.htm
by:
- mp_id: perdikis-giorgos
date: '2016-07-21'
heading: Ερώτηση με αρ. 23.06.011.01.007, ημερομηνίας 21ης Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.007
text: |-
  «Από προσωπική εμπειρία, αλλά και από πολλές αναρτήσεις στα μέσα κοινωνικής δικτύωσης διαπιστώνω ότι δεν έγινε συνείδηση για τους Κυπρίους ο σεβασμός των δικαιωμάτων των ανάπηρων ατόμων σε ό,τι αφορά τους ειδικά διαμορφωμένους χώρους στάθμευσης. Συνεχώς διαπιστώνουμε ότι οι χώροι στάθμευσης στους οποίους υπάρχει εμφανής σήμανση ότι αφορούν οχήματα ατόμων με αναπηρία καταλαμβάνονται από άλλα οχήματα. Οι διαμαρτυρίες είναι πολύ συχνές. Πρόκειται για θέσεις στάθμευσης σε δημόσιους χώρους, π.χ. γήπεδα, δημοτικά πάρκα, δημοτικούς χώρους στάθμευσης, νοσοκομεία, κυβερνητικά κτίρια, κατά μήκος δημόσιων οδών, αλλά και σε ιδιωτικούς χώρους στάθμευσης υπεραγορών, θεάτρων, κινηματογράφων, θεματικών πάρκων κτλ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Το νομικό πλαίσιο που διέπει τους χώρους στάθμευσης για ανάπηρα άτομα και πώς αυτοί αστυνομεύονται.

  2. Ποιες είναι οι ευθύνες των διαχειριστών των δημόσιων και ιδιωτικών χώρων στάθμευσης σε τέτοιες περιπτώσεις;

  3. Πώς πληροφορούνται οι αρμόδιοι τις παραβάσεις;

  4. Μήπως χρειάζεται να λειτουργήσει γραμμή του πολίτη, για να καταγγέλλονται αμέσως τέτοια περιστατικά;

  5. Μήπως απαιτούνται αλλαγές στο νομοθετικό πλαίσιο, ώστε να γίνεται πιο άμεσα και εύκολα η παρέμβαση των αρχών και η τιμωρία των παραβατών;»
