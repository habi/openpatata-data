_position_on_page: 121
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_121.htm
by:
- Καράς Αντώνης
date: '2003-09-22'
heading: Ερώτηση με αρ. 23.06.008.03.121 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 22 Σεπτεμβρίου 2003
identifier: 23.06.008.03.121
text: |-
  «Μέσα στα πλαίσια του κοινοβουλευτικού ελέγχου οι βουλευτές υποβάλλουν διάφορες ερωτήσεις προς τα αρμόδια υπουργεία. Η διαδικασία αυτή είναι όντως ένας γρήγορος και πρακτικός τρόπος ενημέρωσης του κοινοβουλίου και του πολίτη για διάφορα θέματα, τα οποία, υπό διαφορετικές συνθήκες, θα ήταν πολύ δύσκολο να εξεταστούν από τις αρμόδιες κοινοβουλευτικές επιτροπές. Κανονικά οι ερωτήσεις αυτές πρέπει να απαντώνται εντός τριάντα ημερών, αλλά εκ πείρας γνωρίζω ότι οι απαντήσεις δίδονται εντός ενός - δύο μηνών.

  Παρά ταύτα παρατηρώ ότι το Υπουργείο Υγείας καθυστερεί πολύ να απαντήσει σε ερωτήσεις που υποβάλλουν βουλευτές μέσω αυτής της διαδικασίας. Ενδεικτικά αναφέρω ότι υπάρχουν ακόμα και περσινές ερωτήσεις μου προς το Υπουργείο Υγείας οι οποίες παραμένουν αναπάντητες.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τους λόγους που καθυστερεί να απαντήσει σε ερωτήσεις που υποβάλλονται από βουλευτές στα πλαίσια του κοινοβουλευτικού ελέγχου.»
