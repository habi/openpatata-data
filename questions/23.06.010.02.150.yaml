answers:
- http://www2.parliament.cy/parliamentgr/008-3f/23_06_010_02.150.htm
identifier: 23.06.010.02.150
question:
  by:
  - Περδίκης Γιώργος
  date: '2012-10-03'
  text: |-
    «Σύμφωνα με επίσημες εκτιμήσεις, το ύψος των καταθέσεων Ελλήνων στις ελβετικές τράπεζες ξεπερνάει τα €180-220 δις. Υπολογίζεται ότι τα ελάχιστα έσοδα από τη φορολόγηση των εισοδημάτων που δεν έχουν υποστεί τους αντίστοιχους φόρους της χώρας θα μπορούσε να ανέρχονται σε δεκάδες δισεκατομμύρια ευρώ. Η ελληνική κυβέρνηση συζητά με την ελβετική κυβέρνηση, για να επιτευχθεί μία ρύθμιση που θα αφορά μόλις το 10% των καταθέσεων, δηλαδή περίπου €20 δις. Σύμφωνα με τις εκτιμήσεις του ίδιου του κυβερνητικού επιτελείου, μία ρύθμιση για τα €20 δις θα μπορούσε να επιφέρει έσοδα για το ελληνικό δημόσιο ταμείο της τάξης των €6 δις.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει οποιαδήποτε εκτίμηση για τις καταθέσεις Κυπρίων σε ελβετικές τράπεζες και αν υπάρχει οποιαδήποτε περίπτωση η κυβέρνηση να έρθει σε συνεννόηση με την ελβετική κυβέρνηση.»
  title: Ερώτηση με αρ. 23.06.010.02.150, ημερομηνίας 3 Οκτωβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
