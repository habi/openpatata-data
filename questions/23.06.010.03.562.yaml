answers:
- http://www2.parliament.cy/parliamentgr/008_3g/23_06_010_03_562.htm
identifier: 23.06.010.03.562
question:
  by:
  - Περδίκης Γιώργος
  date: '2014-03-21'
  text: |-
    «Σε παλαιότερη απάντηση του Υπουργού Γεωργίας, Φυσικών Πόρων και Περιβάλλοντος κ. Νίκου Κουγιάλη σε ερώτησή μου με αρ. 23.06.010.03.104 αναφορικά με τις επιχορηγήσεις που λαμβάνει η Κυπριακή Δημοκρατία από την Ευρωπαϊκή Ένωση για την αποζημίωση των γεωργών και των κτηνοτρόφων των οποίων οι περιουσίες υπέστησαν ζημιές από τις πυρκαγιές του Αυγούστου 2013, πληροφορήθηκα ότι το Υπουργείο Γεωργίας, Φυσικών Πόρων και Περιβάλλοντος ετοίμασε και εφαρμόζει το Σχέδιο Κρατικών Ενισχύσεων για επαναδραστηριοποίηση πληγέντων αγροτών και για αποκατάσταση του περιβάλλοντος σε περιοχές που κηρύσσονται ως πληγείσες από πυρκαγιές. Στην απάντησή του ο υπουργός αναφέρει ότι το σχέδιο αυτό επικεντρώνεται στην ικανοποίηση ορισμένων κριτηρίων τοπικού χαρακτήρα, κατά τρόπο ώστε να διευκολυνθεί η παραχώρηση στη συνέχεια ατομικών ενισχύσεων στους επηρεασθέντες αγρότες. Το σχέδιο, σύμφωνα πάντα με την απάντηση, έχει ήδη εφαρμοστεί για την πυρκαγιά στην περιοχή Σαϊττά και την πυρκαγιά στην περιοχή Βίκλας, Οράς και Ακαπνούς, που συνέβησαν τα προηγούμενα χρόνια. Επίσης, το σχέδιο θα εφαρμοστεί για την πυρκαγιά στην περιοχή Αγίου Θεοδώρου, Σκαρίνου, Χοιροκοιτίας και Τόχνης, που συνέβη στις 19 Ιουνίου 2013.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ποσά των χρημάτων που δόθηκαν στους αγρότες για τις πυρκαγιές στην περιοχή Σαϊττά και στην περιοχή Βίκλας, Οράς και Ακαπνούς. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν έχουν δοθεί τα χρήματα για την πυρκαγιά στην περιοχή Αγίου Θεοδώρου, Σκαρίνου, Χοιροκοιτίας και Τόχνης, που συνέβη στις 19 Ιουνίου 2013, και ποιο είναι το ποσό που δόθηκε.»
  title: Ερώτηση με αρ. 23.06.010.03.562, ημερομηνίας 21ης Μαρτίου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
