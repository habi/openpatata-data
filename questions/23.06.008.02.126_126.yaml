_position_on_page: 126
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_126.htm
by:
- Περδίκης Γιώργος
date: '2002-11-29'
heading: Ερώτηση με αρ. 23.06.008.02.126 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 29 Νοεμβρίου 2002
identifier: 23.06.008.02.126
text: |-
  «Με βάση την έκθεση της Γενικής Ελεγκτού, οι επιθεωρητές του Τμήματος Εμπορικής Ναυτιλίας, λόγω εργατικών διαφορών, ουσιαστικά δεν επιθεωρούν πλοία που προσεγγίζουν τα λιμάνια μας. Επιθεωρούν ελάχιστο αριθμό πλοίων τα οποία είναι εγγεγραμμένα στο κυπριακό νηολόγιο. Επιπλέον, αναφέρεται ότι τα κυπριακά λιμάνια δε διαθέτουν ευκολίες υποδοχής, όπως προνοείται στη διεθνή σύμβαση Μarbol 73/78.

  Αναφέρω ότι σε πρόσφατο ατύχημα στις ακτές της βόρειας Ισπανίας προκλήθηκε τεράστια οικολογική καταστροφή και παρ’ ολίγον να προκληθεί διπλωματικό επεισόδιο, λόγω της κακής συντήρησης του υπό ελληνική σημαία πλοίου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων με τι ασχολούνται οι επιθεωρητές των πλοίων του Τμήματος Εμπορικής Ναυτιλίας από τις αρχές του 2001, που προέκυψε η πιο πάνω εργατική διαφορά, και ποιες ενέργειες έχουν γίνει, ώστε να ανταποκρινόμαστε τα δύο τελευταία χρόνια στις δεσμεύσεις που απορρέουν από την υπογραφή του Μεσογειακού Μνημονίου Συνεργασίας για επιθεώρηση τουλάχιστο του 15% των πλοίων που προσεγγίζουν τα λιμάνια μας. Επιπλέον, τι ενέργειες αναμένεται να γίνουν για τη δημιουργία ευκολιών στην υποδοχή των πλοίων στα λιμάνια μας, δεδομένου ότι στον προϋπολογισμό του 2003 δεν υπάρχει πρόνοια για τη δημιουργία αυτών των ευκολιών.»
