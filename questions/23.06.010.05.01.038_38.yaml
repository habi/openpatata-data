_id: 23.06.010.05.01.038_38
_position_on_page: 38
_sources:
- http://www2.parliament.cy/parliamentgr/008_02/chronological/008_02_IES.htm
answers: []
by:
- mp_id: theopemptou-charalampos
date: '2016-07-11'
heading: Ερώτηση με αρ. 23.06.010.05.01.038, ημερομηνίας 11 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.010.05.01.038
text: |-
  «Έχω γίνει αποδέκτης επιστολής του γενικού διευθυντή της οργάνωσης “Σπίτι της Ελπίδας” (Hope for Children) στην οποία διατυπώνονται εισηγήσεις αναφορικά με τα δικαιώματα των παιδιών. Ένα θέμα το οποίο θίγεται στην εν λόγω επιστολή αφορά το σχολικό εκφοβισμό. Η οργάνωση, όπως ενημερώθηκα, διοργανώνει δράσεις που αφορούν την πραγματοποίηση σεμιναρίων σε γονείς, εκπαιδευτικούς και παιδιά με στόχο την ενημέρωση, ευαισθητοποίηση, αλλά και ανίχνευση περιστατικών σχολικού εκφοβισμού.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που λαμβάνει το υπουργείο για την αντιμετώπιση και εξάλειψη του φαινομένου του σχολικού εκφοβισμού, καθώς και αν εξετάζεται το ενδεχόμενο, σε συνεργασία με την οργάνωση “Σπίτι της Ελπίδας”, θεσμοθέτησης και δημιουργίας ενός συστήματος που να ασχολείται με την πρόληψη και τη διαχείριση περιστατικών σχολικού εκφοβισμού.»
