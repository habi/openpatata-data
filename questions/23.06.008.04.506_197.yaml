_id: 23.06.008.04.506_197
_position_on_page: 197
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_506.htm
by:
- mp_id: perdikis-giorgos
date: '2005-01-13'
heading: Ερώτηση με αρ. 23.06.008.04.506, ημερομηνίας 13 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.506
text: |-
  «Αναφορικά με την τοποθέτηση οδικών πινακίδων σχετικών με ιδιωτικές τουριστικές επιχειρήσεις και σε σχέση με απάντηση, ημερομηνίας 7 Δεκεμβρίου 2004, του Υπουργού Συγκοινωνιών και Έργων κ. Χάρη Θράσου, στην ερώτησή μου με αρ. 23.06.008.04.050, θα ήθελα να πληροφορήσει το αρμόδιο υπουργείο τη Βουλή των Αντιπροσώπων αν υπάρχουν και άλλες τουριστικές επιχειρήσεις -εκτός των γνωστών δύο που διαθέτουν γήπεδα γκολφ στην Πάφο- που έχουν υποβάλει σχετικό αίτημα και για τις οποίες έχουν τοποθετηθεί επί των αυτοκινητοδρόμων ή άλλων δημόσιων οδών πινακίδες με καφέ φόντο με το χαρακτηρισμό “αξιόλογος τουριστικός προορισμός”.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν δικαιούνται όλες οι τουριστικές επιχειρήσεις, όταν θεωρούν ότι αποτελούν “αξιόλογο τουριστικό προορισμό”, να αξιοποιήσουν αυτή τη δυνατότητα επίσημης προβολής, πληροφόρησης και διαφήμισης από το κράτος μέσω της οδικής σήμανσης. Τέλος, παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχουν αξιοκρατικά κριτήρια βάσει των οποίων καθορίζεται ποια ιδιωτική τουριστική επιχείρηση μπορεί να θεωρηθεί “αξιόλογος τουριστικός προορισμός” και να τύχει αυτής της προνομιακής μεταχείρισης.
