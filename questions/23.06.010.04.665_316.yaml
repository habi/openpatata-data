_id: 23.06.010.04.665_316
_position_on_page: 316
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_665.htm
by:
- mp_id: perdikis-giorgos
date: '2015-07-03'
heading: Ερώτηση με αρ. 23.06.010.04.665, ημερομηνίας 3 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.665
text: |-
  «Στις 24 Ιουνίου 2015 ο Γενικός Ελεγκτής της Δημοκρατίας απέστειλε επιστολή προς τους Υπουργούς Εσωτερικών και Γεωργίας, Αγροτικής Ανάπτυξης και Περιβάλλοντος αναφορικά με τη διαχείριση παραλιών και την αδειοδότηση γηπέδου γκολφ στην περιοχή Πόλης Χρυσοχούς-Γιαλιάς. Στην εν λόγω επιστολή ο Γενικός Ελεγκτής εισηγείται ενόψει των εξελίξεων επί του θέματος και των ανησυχητικών τοποθετήσεων της Ευρωπαϊκής Επιτροπής τη λήψη μέτρων, ώστε να υπάρξει συμμόρφωση με τις υποδείξεις της Επιτροπής και το κοινοτικό κεκτημένο και να αποφευχθεί η επιβολή προστίμων, τα οποία θα κληθεί να καταβάλει το δημόσιο και κατ’ επέκταση ο φορολογούμενος. Να υπενθυμίσω ότι μέρος της οικιστικής ανάπτυξης και της δημιουργίας γηπέδων γκολφ επεκτείνεται και σε περιοχή που έχει ενταχθεί στο δίκτυο “Natura 2000” λόγω της σημασίας της για τη φωλεοποίηση, ωοτοκία και σίτιση της χελώνας “Caretta caretta” και της πράσινης χελώνας “Chelonia mydas”.

  Παρακαλώ τους αρμόδιους υπουργούς να πληροφορήσουν τη Βουλή των Αντιπροσώπων για τα μέτρα που έχουν λάβει, ώστε να υπάρξει συμμόρφωση της Κυπριακής Δημοκρατίας με τις υποδείξεις της Ευρωπαϊκής Επιτροπής και να αποφευχθεί η επιβολή οικονομικών κυρώσεων, τις οποίες θα επωμισθεί ο κυπριακός λαός στο σύνολό του.»
