answer: http://www2.parliament.cy/parliamentgr/008_3g/23_06_010_04_022.htm
identifier: 23.06.010.04.022
question:
  by:
  - Χαραλαμπίδου Ειρήνη
  date: '2014-08-06'
  text: |
    «Η απάντηση του αναπληρωτή διευθυντή του Κτηματολογίου στα ερωτήματα που έθεσα σε σχέση με την εκτίμηση του οικοπέδου του προεδρικού ζεύγους στην περιοχή “Καλόγηροι” από το Κτηματολόγιο Λεμεσού, όπως δημοσιεύθηκε από τον αρμόδιο υπουργό στα ΜΜΕ, επιβεβαιώνει το γεγονός ότι για την εκτίμηση του συγκεκριμένου οικοπέδου λήφθηκε υπόψιν και η μείωση της αξίας του ακινήτου, ένεκα της δεινής οικονομικής κατάστασης στην οποία βρέθηκε ο τόπος λόγω κουρέματος με τις ανάλογες επιπτώσεις και στα ακίνητα.

    Συγκεκριμένα, στην απάντησή του ο αναπληρωτής διευθυντής του Κτηματολογίου αναφέρει: «Έχει διαπιστωθεί ότι υπάρχει μείωση στις αξίες από την 01.01.2013 μέχρι σήμερα. Συγκεκριμένα, ο δείκτης τιμών ακινήτων του RICS παρουσιάζει μείωση των τιμών των ακινήτων πριν και μετά την απόφαση του Eurogroup της τάξης του 15% περίπου.» «Συνεπώς», συνεχίζει, «το γεγονός ότι η εκτίμηση χρονικά ήταν μετά το Μάρτιο του 2013 δικαιολογεί τη μείωση 15%.»

    Τα ερωτήματα παραμένουν και καλείται ο αρμόδιος υπουργός να τα απαντήσει:

    1. Γιατί το Κτηματολόγιο για σκοπούς φορολόγησης ακίνητης ιδιοκτησίας δεν έλαβε υπόψιν για τον κάθε πολίτη αυτή τη μείωση του 15%, την οποία παραδέχεται ο αναπληρωτής διευθυντής του Κτηματολογίου, ούτως ώστε οι εκτιμήσεις του Κτηματολογίου να πλησιάζουν τις πραγματικές τιμές;

    2. Γιατί οι πολίτες θα πρέπει να καταβάλουν το φόρο ακίνητης ιδιοκτησίας στη βάση των φουσκωμένων τιμών που ίσχυαν πριν από το κούρεμα το Γενάρη του 2013;

    3. Από τη στιγμή που ολοκληρώθηκε η επικαιροποίηση, δε θα μπορούσε εύκολα να προσαρμοστούν οι αξίες στη βάση των πραγματικών δεδομένων της αγοράς;

    4. Είχαμε την εντύπωση ότι σκοπός της επικαιροποίησης είναι ακριβώς η επικαιροποίηση. Πώς δικαιολογούν την καθήλωση των τιμών στην προ του Eurogroup/κουρέματος εποχή;»
  title: Ερώτηση με αρ. 23.06.010.04.022, ημερομηνίας 6 Αυγούστου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
