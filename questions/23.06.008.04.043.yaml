answers: []
by:
- Παπαδοπούλου Αντιγόνη
date: '2004-09-01'
heading: Ερώτηση με αρ. 23.06.008.04.043, ημερομηνίας 1ης Σεπτεμβρίου 2004, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.008.04.043
text: |-
  «Ο προσφυγικός κόσμος δικαιολογημένα ανησυχεί για την πολύμορφη οικιστική ανάπτυξη στις κατεχόμενες περιοχές και τις παράνομες αγοραπωλησίες που διενεργούνται με ξένους, κυρίως Βρετανούς. Είναι πασιφανής η προσπάθεια που καταβάλλει το ψευδοκράτος για νομιμοποίηση και μονιμοποίηση των τετελεσμένων της εισβολής και για διαμόρφωση αρνητικών δεδομένων στο θέμα των περιουσιών, το οποίο συνιστά ουσιαστική πτυχή στα πλαίσια διαπραγμάτευσης για εξεύρεση λύσης στο Κυπριακό.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων:

  1. Ποια κυβερνητική στήριξη θα παρέχεται στους Ελληνοκυπρίους ιδιοκτήτες που προτίθενται να προχωρήσουν σε νομικά μέτρα για προστασία των περιουσιών τους στα κατεχόμενα;

  2. Ενθαρρύνει ή όχι την ομαδική και οργανωμένη προσφυγή Ελληνοκυπρίων ιδιοκτητών στο Ευρωπαϊκό Δικαστήριο Ανθρωπίνων Δικαιωμάτων (ΕΔΑΔ) αυτή τη χρονική περίοδο, με δεδομένες τις συζητήσεις που γίνονται για την ανάγκη αποσυμφόρησης του ΕΔΑΔ και τις προτάσεις-παγίδα του ψευδοκράτους για “αξιοποίηση” των τουρκοκυπριακών δικαστηρίων;»
