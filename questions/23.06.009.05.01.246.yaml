answers:
- http://www2.parliament.cy/parliamentgr/008_3e/23_06_009_05_01.246.htm
by:
- Περδίκης Γιώργος
date: '2010-10-05'
heading: Ερώτηση με αρ. 23.06.009.05.01.246, ημερομηνίας 5 Οκτωβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.246
text: |-
  «Σύμφωνα με την απάντηση της Υπουργού Εργασίας και Κοινωνικών Ασφαλίσεων κ. Σωτηρούλας Χαραλάμπους σε ερώτηση του βουλευτή κ. Τάσου Μητσόπουλου με αρ. 23.06.009.04.595, το Τμήμα Επιθεώρησης Εργασίας, για να διαπιστωθεί κατά πόσο τηρούνται τα όρια εκπομπής αερίων, που είχαν καθοριστεί στην άδεια εκπομπής του ηλεκτροπαραγωγού σταθμού Δεκέλειας, διεξάγει μετρήσεις σε περιοδική βάση. Σύμφωνα με την κ. Χαραλάμπους, το 2009 έγιναν μόνο τρεις μετρήσεις εκπομπών αερίων (26/4, 14/10, 21/10) στον ηλεκτροπαραγωγό σταθμό Δεκέλειας, κατά τις οποίες εντοπίστηκαν παραβάσεις και ζητήθηκε η λήψη ποινικών μέτρων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν προχωρήσει τα μέτρα και ποια ήταν αυτά σε σχέση με την παραβίαση των ορίων εκπομπής των αερίων που θέτει η άδεια εκπομπής του ηλεκτροπαραγωγού σταθμού Δεκέλειας, καθώς και, εάν συνεχίστηκαν οι μετρήσεις αυτές μέσα στο 2010, ποια ήταν τα αποτελέσματά τους.»
