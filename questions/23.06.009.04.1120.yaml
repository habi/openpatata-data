answers:
- http://www2.parliament.cy/parliamentgr/008_03d/23_06_009_04_1120.htm
identifier: 23.06.009.04.1120
question:
  by:
  - Περδίκης Γιώργος
  date: '2010-05-03'
  text: |-
    «Έχω πληροφορηθεί ότι σχεδιάζεται να γίνουν δομικές επεμβάσεις στη μορφή και το σχήμα του ιστορικού κτιρίου του Παγκυπρίου Γυμνασίου. Δεν μπορεί να υπάρξει βιώσιμη ανάπτυξη που να στηρίζεται στην κατεδάφιση της μνήμης και της ιστορικής μαρτυρίας. Αναγνωρίζουμε και χαιρετίζουμε την πρόθεση του Υπουργείου Παιδείας να βελτιώσει τις συνθήκες και τους βιοτικούς παράγοντες στο σχολείο μέσω εκσυγχρονιστικών παρεμβάσεων, αλλά είναι ολοφάνερο ότι αυτοί οι σχεδιασμοί δε βρίσκουν σύμφωνους τους ίδιους τους χρήστες του σχολείου (καθηγητές, μαθητές) και επηρεάζουν σε μεγάλο βαθμό τη μορφή του ιστορικού κτιρίου.

    Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων αν προτίθεται να προσέλθει σε ανοικτό διάλογο με τους ενδιαφερομένους, ώστε να προκύψει το βέλτιστο αποτέλεσμα, που να επιτρέπει τη συμβίωση της ιστορικής μνήμης με τη σύγχρονη λειτουργικότητα.»
  title: Ερώτηση με αρ. 23.06.009.04.1120, ημερομηνίας 3 Μαΐου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
