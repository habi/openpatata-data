answers: []
identifier: 23.06.008.05.104
question:
  by:
  - Περδίκης Γιώργος
  date: '2005-10-21'
  text: |-
    «Έχω πληροφορηθεί ότι οι ελληνικές αρχές σχεδιάζουν την κατασκευή χώρου υγειονομικής ταφής στερεών αποβλήτων στην περιοχή της συντριβής του μοιραίου αεροσκάφους της εταιρείας “Helios Airways”. Η περιοχή αυτή προτείνεται από τις γειτονικές κοινότητες και τους συγγενείς των θυμάτων να διατηρηθεί ως χώρος μνήμης και πένθους με τη δημιουργία κάποιου μνημείου.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν έχει λάβει οποιαδήποτε μέτρα για αποτροπή των σχεδίων της ελληνικής κυβέρνησης για κατασκευή και λειτουργία χώρου υγειονομικής ταφής στερεών αποβλήτων στο χώρο της αεροπορικής τραγωδίας στα βουνά του Γραμματικού.»
  title: Ερώτηση με αρ. 23.06.008.05.104, ημερομηνίας 21ης Οκτωβρίου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
