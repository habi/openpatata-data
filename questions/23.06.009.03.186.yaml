answers:
- http://www2.parliament.cy/parliamentgr/008_03d/23_06_009_03_186.htm
identifier: 23.06.009.03.186
question:
  by:
  - Περδίκης Γιώργος
  date: '2008-11-17'
  text: |-
    «Έχω πληροφορηθεί ότι τεράστιο θέμα οδικής ασφάλειας δημιουργείται με την καθημερινή διακίνηση εκατοντάδων τουρκοκυπριακών αυτοκινήτων στις ελεύθερες περιοχές. Η κυκλοφορία των τουρκοκυπριακών αυτοκινήτων στις ελεύθερες περιοχές, πέραν του ότι είναι παράνομη βάσει των σχετικών νομοθεσιών στην Κυπριακή Δημοκρατία, συνεπάγεται παράλληλα και αρκετούς κινδύνους, καθώς τα οχήματα δεν υπόκεινται σε κανένα εξειδικευμένο έλεγχο καταλληλότητας. Το αποτέλεσμα είναι να κυκλοφορούν τροποποιημένα αυτοκίνητα ή αρκετά μεγάλα σε ηλικία, τα οποία βρίσκονται σε κακή κατάσταση.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν απασχολεί το υπουργείο το ισχύον καθεστώς διακίνησης των τουρκοκυπριακών αυτοκινήτων στις ελεύθερες περιοχές και αν υπάρχουν σχέδια για αντιμετώπιση του προβλήματος.»
  title: Ερώτηση με αρ. 23.06.009.03.186, ημερομηνίας 17 Νοεμβρίου 2008, του βουλευτή
    εκλογικής περιφέρειας Λευκωσίας κ. Γιώργου Περδίκη
