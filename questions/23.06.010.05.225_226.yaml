_position_on_page: 226
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_225.htm
by:
- Περδίκης Γιώργος
date: '2015-11-13'
heading: Ερώτηση με αρ. 23.06.010.05.225, ημερομηνίας 13 Νοεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.225
text: |-
  «Από παλαιότερη απάντηση, ημερομηνίας 10 Σεπτεμβρίου 2015, της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου σε ερώτησή μου με αρ. 23.06.010.05.004 αναφορικά με εισηγήσεις της Επιτρόπου Προστασίας των Δικαιωμάτων του Παιδιού για τροποποίηση του περί Σχέσεων Γονέων και Τέκνων Νόμου πληροφορήθηκα ότι το Υπουργείο Εργασίας, Πρόνοιας και Κοινωνικών Ασφαλίσεων είναι έτοιμο και πρόθυμο να συνεργαστεί με το Υπουργείο Δικαιοσύνης και Δημοσίας Τάξεως και το Υπουργείο Υγείας για τη διαμόρφωση του σχετικού τροποποιητικού νομοσχεδίου, όσον αφορά τα θέματα αρμοδιότητάς του.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο υπήρξε οποιαδήποτε διαβούλευση της επιτρόπου με τα υπό αναφορά υπουργεία και αν έχει προχωρήσει η διαδικασία τροποποίησης του εν λόγω νόμου.»
