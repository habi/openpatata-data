answer: http://www2.parliament.cy/parliamentgr/008_3g/23_06_010_03_378.htm
identifier: 23.06.010.03.378
question:
  by:
  - Περδίκης Γιώργος
  date: '2013-12-17'
  text: |
    «Έχω πληροφορηθεί από απάντηση του Υπουργείου Εσωτερικών σε επιστολή μου, ημερομηνίας 17 Ιουνίου 2013, ότι η Πολεοδομική Αρχή επέδωσε στις 15 Μαΐου 2013 ειδοποίηση επιβολής διοικητικού προστίμου, με βάση τις πρόνοιες του άρθρου 46 του περί Πολεοδομίας και Χωροταξίας Νόμου, στο δήμο Σωτήρας αναφορικά με την εκτέλεση ανάπτυξης (ανέγερση οικοδομών, τοποθέτηση προκατασκευασμένων τοιχίων από σκυρόδεμα και βράχους, εκβραχισμό και διαφοροποίηση της μορφολογίας του ανάγλυφου του εδάφους εντός της ζώνης προστασίας της παραλίας). Εναντίον της ειδοποίησης επιβολής ο δήμος Σωτήρας υπέβαλε στις 3 Ιουνίου 2013 στο Υπουργείο Εσωτερικών ιεραρχική προσφυγή. Όπως πληροφορήθηκα από την εν λόγω επιστολή, στην περίπτωση που η ιεραρχική προσφυγή απορριφθεί, η Πολεοδομική Αρχή θα μπορεί να προχωρήσει με επιβολή διοικητικού προστίμου και να προβεί στη λήψη δικαστικών μέτρων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων εάν έχει εξεταστεί η ιεραρχική προσφυγή, ποια είναι η απόφαση που λήφθηκε, καθώς και εάν η Πολεοδομική Αρχή θα προχωρήσει με επιβολή διοικητικού προστίμου και λήψη δικαστικών μέτρων.»
  title: Ερώτηση με αρ. 23.06.010.03.378, ημερομηνίας 17 Δεκεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
