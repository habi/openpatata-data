_id: 23.06.010.03.085_85
_position_on_page: 85
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_085.htm
by:
- mp_id: perdikis-giorgos
date: '2013-08-29'
heading: Ερώτηση με αρ. 23.06.010.03.085, ημερομηνίας 29 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.085
text: |-
  «Έχω δεχθεί καταγγελίες από λουομένους ότι στις περιοχές που ελλιμενίζονται ακτοπλοϊκά σκάφη, αυτά δηλαδή που χρησιμοποιούνται για διοργάνωση εκδρομών κατά μήκος των ακτών, παρουσιάζονται συχνά φαινόμενα δυσοσμίας και απορριμμάτων στο θαλάσσιο νερό. Δημιουργούνται απορίες κατά πόσο τα λύματα των σκαφών αυτών τυγχάνουν επεξεργασίας και κατά πόσο απορρίπτονται στη θάλασσα. Οι καταγγελίες αφορούν τη μαρίνα του ξενοδοχείου “Saint Raphael” και το αλιευτικό καταφύγιο στο Λατσί. Παρόμοιο θέμα προέκυψε παλαιότερα και για αγκυροβόλια στις περιοχές Αγίας Νάπας και Πρωταρά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γίνονται τακτικοί και αιφνιδιαστικοί εν πλω έλεγχοι της διάθεσης των λυμάτων των σκαφών των ακτοπλοϊκών γραμμών, πόσοι τέτοιοι έλεγχοι έγιναν φέτος, αν υπήρξαν παρατυπίες ή παρανομίες και ποιες είναι οι ποινές που επιβλήθηκαν.»
