_id: 23.06.010.01.770_412
_position_on_page: 412
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.770.htm
by:
- mp_id: perdikis-giorgos
date: '2012-04-25'
heading: Ερώτηση με αρ. 23.06.010.01.770, ημερομηνίας 25 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.770
text: |-
  «Οι ξηρολιθικές κατασκευές των χωριών μας -ιδιαίτερα αυτών των ορεινών ή ημιορεινών περιοχών- θεωρούνται μέρος της πολιτιστικής κληρονομιάς και παράδοσής μας. Για τις κατασκευές αυτές μάλιστα το Τμήμα Πολεοδομίας και Οικήσεως έχει εκδώσει και ειδικό εγχειρίδιο με τίτλο “Ξηρολιθικές κατασκευές της Κύπρου”. Σε σχετική πρόσφατη εγκύκλιο του Τμήματος Πολεοδομίας και Οικήσεως αναφέρεται ότι “σε καμιά περίπτωση δεν ευνοείται η κατεδάφιση των ξηρολιθικών κατασκευών, χωρίς προηγουμένως τη λήψη απόψεων από την αρμόδια πολεοδομική αρχή.”



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν καταγραφεί οι περιοχές με αξιόλογες ξηρολιθικές κατασκευές ή συγκεκριμένες τοποθεσίες ή κατασκευές. Επίσης, παρακαλώ τον υπουργό να πληροφορήσει τη Βουλή των Αντιπροσώπων αν υπάρχει νομική απαγόρευση ή διαδικασία αδειοδότησης που να μην επιτρέπει την ανεξέλεγκτη κατεδάφιση ξηρολιθικής κατασκευής. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει οποιαδήποτε μορφή επιχορήγησης προς τους ιδιοκτήτες ή τις κοινοτικές αρχές για συντήρηση, διατήρηση ή επανακατασκευή των ξηρολιθικών κατοικιών.»
