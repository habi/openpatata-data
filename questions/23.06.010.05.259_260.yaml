_position_on_page: 260
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Χατζηγιάννης Κυριάκος
date: '2015-12-15'
heading: Ερώτηση με αρ. 23.06.010.05.259, ημερομηνίας 15 Δεκεμβρίου 2015, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.05.259
text: |-
  «Σε πρόσφατη εκπομπή διεθνούς μέσου μαζικής ενημέρωσης αναφέρθηκε ότι η μέθοδος που χρησιμοποιήθηκε για την κατάρριψη του αεροπλάνου στο αεροπορικό δυστύχημα που έγινε πρόσφατα στην Αίγυπτο ήταν η ίδια με αυτήν που χρησιμοποιήθηκε στο αεροπορικό δυστύχημα που έγινε μεταξύ Ρόδου και Καστελορίζου το 1967.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο διερευνήθηκε το αεροπορικό δυστύχημα στη Ρόδο και, εάν ναι, κατά πόσο υπάρχει ολοκληρωμένο πόρισμα και ποια τα αποτελέσματά του. Στην περίπτωση που το δυστύχημα δεν έχει διαλευκανθεί, παρακαλείται να μας πληροφορήσει κατά πόσο έχει στη διάθεσή της η Δημοκρατία εκθέσεις αρμόδιων υπηρεσιών του εξωτερικού, καθώς και αν προτίθεται να προχωρήσει σε εκ νέου έρευνα για το εν λόγω αεροπορικό δυστύχημα και, εάν ναι, πότε.»
