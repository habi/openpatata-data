_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.539.htm
by:
- Περδίκης Γιώργος
date: '2013-04-22'
heading: Ερώτηση με αρ. 23.06.010.02.539, ημερομηνίας 22 Απριλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.539
text: |-
  «Σύμφωνα με την έκθεση της Επιτρόπου Διοικήσεως και Ανθρωπίνων Δικαιωμάτων με αρ. φακ. Α.Κ.Ι. 111/2011 αναφορικά με καταγγελία για διάκριση λόγω φύλου κατά τη διαδικασία πρόσληψης Συνεργατών-Βοηθών Λειτουργών Στήριξης Παραγωγής-Υπηρεσία Εικονοληψίας στο Ραδιοφωνικό Ίδρυμα Κύπρου προκύπτει ότι στο ίδρυμα υπάρχει προτίμηση για πρόσληψη ανδρών για την πλήρωση των θέσεων εικονολήπτη. Σύμφωνα με τα στατιστικά στοιχεία, από τους τριάντα πέντε εικονολήπτες μόλις ένας είναι γυναίκα. Στην περίπτωση της καταγγελίας, σύμφωνα με την έκθεση της επιτρόπου, από τη σύγκριση των υποψηφίων προκύπτει παντελής έλλειψη αιτιολογίας ως προς τα πλεονεκτήματα των επιλεχθέντων, καθώς και αδυναμία να εξηγηθεί γιατί η καταγγέλλουσα, ενώ υπερείχε τουλάχιστον ενός υποψηφίου, δεν προσλήφθηκε. Προτιμήθηκαν έξι άνδρες υποψήφιοι, χωρίς αυτοί να υπερτερούν σε σχέση με την καταγγέλλουσα είτε ως προς τα προσόντα είτε ως προς την πείρα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την υπόθεση αυτή και αν έχει λάβει οποιαδήποτε μέτρα στα πλαίσια του περί Επιτρόπου Διοικήσεως Νόμου.»
