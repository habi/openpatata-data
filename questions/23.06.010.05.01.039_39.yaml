_id: 23.06.010.05.01.039_39
_position_on_page: 39
_sources:
- http://www2.parliament.cy/parliamentgr/008_02/chronological/008_02_IES.htm
answers:
- http://www2.parliament.cy/parliamentgr/008_3g/23_06_010_05_01_039.htm
by:
- mp_id: theopemptou-charalampos
date: '2016-07-11'
heading: Ερώτηση με αρ. 23.06.010.05.01.039, ημερομηνίας 11 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.010.05.01.039
text: |-
  «Έχω γίνει αποδέκτης επιστολής του γενικού διευθυντή της οργάνωσης “Σπίτι της Ελπίδας” (Hope for Children) στην οποία διατυπώνονται εισηγήσεις αναφορικά με τα δικαιώματα των παιδιών. Ο γενικός διευθυντής της οργάνωσης στην Κύπρο κ. Joseph Varughese θίγει στην επιστολή του το θέμα της εφαρμογής του νόμου περί της Πρόληψης και Καταπολέμησης της Σεξουαλικής Κακοποίησης, της Σεξουαλικής Εκμετάλλευσης Παιδιών και της Παιδικής Πορνογραφίας. Σύμφωνα με την επιστολή, υπάρχουν κενά στην εφαρμογή του νόμου, με αποτέλεσμα την επαναθυματοποίηση των παιδιών θυμάτων και των οικογενειών τους. Η δημιουργία του Σπιτιού του Παιδιού στη βάση του ισλανδικού μοντέλου θα συνδράμει σε μεγάλο βαθμό στην πρόληψη, δίωξη και στήριξη των παιδιών τα οποία κακοποιούνται σεξουαλικά.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων πότε αναμένεται να ολοκληρωθεί και να λειτουργήσει το “Σπίτι του Παιδιού” και ποια μέτρα λαμβάνονται, προκειμένου να εφαρμοστεί σωστά και ολοκληρωμένα ο νόμος περί Πρόληψης και Καταπολέμησης της Σεξουαλικής Κακοποίησης, της Σεξουαλικής Εκμετάλλευσης Παιδιών και της Παιδικής Πορνογραφίας.»
