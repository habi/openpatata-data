answers:
- http://www2.parliament.cy/parliamentgr/008-3f/23_06_010_02.733.htm
by:
- Περδίκης Γιώργος
date: '2013-07-02'
heading: Ερώτηση με αρ. 23.06.010.02.733, ημερομηνίας 2 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.733
text: |-
  «Έχω πληροφορηθεί ότι το τέλος εγγραφής μοτοσικλέτας μικρού κυβισμού από 50cc μέχρι 400cc, η αξίας της οποίας κυμαίνεται από €1.500 μέχρι €4.000 περίπου, ανέρχεται περίπου στα €380. Αντίστοιχα, ένα αυτοκίνητο 1500cc, αξίας περίπου €15.000, έχει τέλος εγγραφής €150. Οι μοτοσικλέτες αυτές πρέπει να τονιστεί ότι χρησιμοποιούνται για τη διακίνηση εντός των αστικών περιοχών. Υπάρχει εισήγηση όπως μειωθεί το τέλος εγγραφής τους στα €30-40 ή ακόμα και να εξαιρεθούν εντελώς. Υπάρχει επίσης η εισήγηση όπως μειωθεί ο φόρος προστιθέμενης αξίας στο 5%, όπως ισχύει δηλαδή και για τα είδη βασικής ανάγκης. Πρέπει να σημειωθεί ότι τα έσοδα του κράτους δεν πρόκειται να μειωθούν σημαντικά, τόσο εξαιτίας της χαμηλής τιμής των μοτοσικλετών όσο και εξαιτίας του χαμηλού αριθμού των πωλήσεων, ο οποίος δεν υπερβαίνει τα δύο χιλιάδες τεμάχια ετησίως.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει στην υλοποίηση των πιο πάνω εισηγήσεων.»
