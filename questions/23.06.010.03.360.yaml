answer: http://www2.parliament.cy/parliamentgr/008_3g/23_06_010_03_360.htm
identifier: 23.06.010.03.360
question:
  by:
  - Περδίκης Γιώργος
  date: '2013-11-29'
  text: |
    «Έχω γίνει αποδέκτης καταγγελιών αναφορικά με τη διαδικασία που ακολουθείται από επιχειρήσεις που δραστηριοποιούνται στον τομέα της ανακύκλωσης ελαστικών. Συγκεκριμένα, σύμφωνα με καταγγελίες, αδειοδοτημένα πρόσωπα εισπράττουν την επιδότηση που παρέχεται από την κυβέρνηση (40 ευρώ ανά τόνο) και στη συνέχεια δεν προχωρούν στην ανακύκλωση των ελαστικών, αλλά εναποθέτουν ανεξέλεγκτα ελαστικά στην ύπαιθρο. Επιπλέον, οι καταγγελίες αφορούν και περιπτώσεις τεμαχισμού ελαστικών στην ύπαιθρο με τη χρήση φορητών μηχανών τεμαχισμού από άτομα που δεν είναι αδειοδοτημένα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύουν οι πιο πάνω καταγγελίες, καθώς και τα μέτρα που προτίθεται να λάβει, προκειμένου να σταματήσει η παρανομία που παρατηρείται και συντείνει στην περαιτέρω ρύπανση του περιβάλλοντος.»
  title: Ερώτηση με αρ. 23.06.010.03.360, ημερομηνίας 29 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
