answers:
- http://www2.parliament.cy/parliamentgr/008_3g/23_06_010_03_661.htm
by:
- Χαραλαμπίδου Ειρήνη
date: '2014-05-20'
heading: Ερώτηση με αρ. 23.06.010.03.661, ημερομηνίας 20 Μαΐου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.661
text: |-
  «Σύμφωνα με πληροφόρηση που έχουμε, η Επαρχιακή Διοίκηση Λευκωσίας απέστειλε επιστολές στις οποίες αναφέρεται ότι, παρά το γεγονός ότι υπάρχει έγκριση για παραχώρηση κυβερνητικών οικοπέδων σε πρόσφυγες, λόγω των οικονομικών συνθηκών η κυβέρνηση αποφάσισε ότι δεν είναι δυνατή η προώθηση του διαχωρισμού οικοπέδων και καλεί τους δικαιούχους να υποβάλουν εκ νέου αίτημα για παροχή στεγαστικής βοήθειας μέσω άλλου στεγαστικού σχεδίου για εκτοπισθέντες.

  Ως εκ τούτου, παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

  1. Τι θα συμβεί στις περιπτώσεις που δικαιούχοι κινηθούν νομικά εναντίον της κυβέρνησης, δεδομένου ότι κάποιοι από αυτούς έχουν προχωρήσει σε έξοδα;

  2. Δεν όφειλε η κυβέρνηση να ρυθμίσει το θέμα, το οποίο αποτελεί δέσμευσή της, δεδομένου ότι πρόκειται για ευάλωτες ομάδες πληθυσμού;

  3. Γιατί δεν έγινε διάλογος με τους δικαιούχους, προκειμένου να εξευρεθούν λύσεις με πιθανή συμμετοχή των ίδιων των δικαιούχων στο κόστος διαχωρισμού των οικοπέδων;»
