_position_on_page: 696
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_694.htm
by:
- Χαραλαμπίδου Ειρήνη
date: '2014-06-06'
heading: Ερώτηση με αρ. 23.06.010.03.694, ημερομηνίας 6 Ιουνίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.694
text: |-
  «Η ερώτησή μας με αρ. φακ. 23.06.010.03.189, ημερομηνίας 8 Οκτωβρίου 2013, δεν έχει ακόμη απαντηθεί. Παρακαλείται ο αρμόδιος υπουργός να απαντήσει γιατί, ενώ κρατά έτοιμο νομοσχέδιο για το σύμφωνο ελεύθερης συμβίωσης, το οποίο είχε εγκριθεί από το προηγούμενο Υπουργικό Συμβούλιο και είχε κατατεθεί στη Νομική Υπηρεσία για νομοτεχνικό έλεγχο, προκειμένου να προωθηθεί, το έχει ανακαλέσει και έκτοτε αγνοείται η τύχη του.

  Περαιτέρω, σημειώνεται ότι το σύμφωνο ελεύθερης συμβίωσης αφορά και ετερόφυλα ζευγάρια. Έκκληση της Νομικής Υπηρεσίας, αλλά και της Επιτρόπου Διοικήσεως ήταν η άμεση προώθηση στη Βουλή της ψήφισης του υπό αναφορά νομοσχεδίου, προκειμένου να ρυθμιστούν σοβαρά κοινωνικά θέματα.

  Πού οφείλεται η ολιγωρία της κυβέρνησης στην κατάθεση του εν λόγω νομοσχεδίου, δεδομένου ότι οι διαβουλεύσεις με τους εμπλεκόμενους φορείς έχουν γίνει από την τέως Υπουργό Εσωτερικών και όλοι θα έχουν την ευκαιρία να καταθέσουν εκ νέου τις απόψεις τους κατά τη διάρκεια της συζήτησης του νομοσχεδίου από την ολομέλεια της Βουλής;»
