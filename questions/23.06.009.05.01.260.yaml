_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.260.htm
by:
- Περδίκης Γιώργος
date: '2010-10-06'
heading: Ερώτηση με αρ. 23.06.009.05.01.260, ημερομηνίας 6 Οκτωβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.260
text: |-
  «Έχω πληροφορηθεί ότι έχει εφαρμοστεί, σε πιλοτική/ερευνητική φάση, σε μια μικρή περιοχή που υδροδοτείται από το δήμο Πάφου το πρωτοποριακό σύστημα ελέγχου των διαρροών δικτύου υδατοπρομήθειας μέσω δορυφορικής παρατήρησης και ηλεκτρονικών υπολογιστών. Το σύστημα, πέραν των μεθόδων που ήδη εφαρμόζουν τα συμβούλια υδατοπρομήθειας, κάνει χρήση δορυφορικών δεδομένων για πλήρη χωρική κάλυψη της υπό μελέτη περιοχής. Η ερευνητική ομάδα έχει υποβάλει πρόταση για εφαρμογή του συστήματος, σε ολοκληρωμένη βάση, στο Ίδρυμα Προώθησης Έρευνας, η οποία, όπως έχω πληροφορηθεί, έχει εγκριθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υιοθετηθεί η πρόταση για εφαρμογή του συστήματος ελέγχου των διαρροών δικτύου υδατοπρομήθειας μέσω δορυφορικής παρατήρησης και ηλεκτρονικών υπολογιστών και πότε προβλέπεται να μπει σε εφαρμογή.»
