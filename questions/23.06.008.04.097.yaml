answers:
- http://www2.parliament.cy/parliamentgr/008_03b/23_06_008_04_097.htm
by:
- Καράς Αντώνης
date: '2004-09-07'
heading: Ερώτηση με αρ. 23.06.008.04.097, ημερομηνίας 7 Σεπτεμβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.097
text: |-
  «Σύμφωνα με πληροφόρηση που είχα από μέλη του δημοτικού συμβουλίου Παραλιμνίου, παρατηρείται καθυστέρηση στη διεκπεραίωση διάφορων έργων που αφορούν άμεσα το οδικό δίκτυο του δήμου.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για το πού βρίσκεται και πότε υπολογίζεται ότι θα ολοκληρωθεί η διαδικασία διεκπεραίωσης/ικανοποίησης των εξής έργων/αιτημάτων του δήμου:

  1. Ανακατασκευή και αναβάθμιση της λεωφόρου 1ης Απριλίου. Σύμφωνα με πληροφορίες, παρ’ όλο που έχουν γίνει όλοι οι απαραίτητοι σχεδιασμοί, παρατηρείται αδικαιολόγητη καθυστέρηση στην έναρξη και διεκπεραίωση του όλου έργου.

  2. Αναβάθμιση του δρόμου Σωτήρας-Παραλιμνίου.

  3. Βελτίωση της λεωφόρου Κάππαρη (του παραλιακού δρόμου Παραλιμνίου), που αρχίζει με τον κυκλικό κυκλοφοριακό κόμβο στην περιοχή Αγίας Τριάδας στον Πρωταρά, καταλήγει στα όρια του δήμου Δερύνειας και προορίζεται να επεκταθεί μέχρι τη λεωφόρο Κένεντι στην Αμμόχωστο.»
