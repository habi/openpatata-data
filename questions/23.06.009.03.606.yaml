_sources:
- http://www2.parliament.cy/parliamentgr/008_02/chronological/008_02_TC.htm
answers: []
by:
- Μητσόπουλος Τάσος
date: '2009-07-02'
heading: Ερώτηση με αρ. 23.06.009.03.606, ημερομηνίας 2 Ιουλίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.606
text: |-
  «Τα βιντεοπαιχνίδια σήμερα είναι πολύ δημοφιλή μεταξύ διαφόρων ηλικιακών ομάδων. Αξιοσημείωτο είναι το γεγονός ότι στην Ευρώπη τα συνολικά έσοδα της βιομηχανίας βιντεοπαιχνιδιών υπερβαίνουν τα €7,3 δις ετησίως. Η ΕΕ δε διαθέτει σχετική νομοθεσία για την προστασία των ανηλίκων όσον αφορά τη χρήση βιντεοπαιχνιδιών, έχει υιοθετήσει όμως και προωθεί ένα Πανευρωπαϊκό Σύστημα Πληροφόρησης για τα Ηλεκτρονικά Παιχνίδια, το PEGI (Pan European Games Information), το οποίο αντικατέστησε ένα μεγάλο αριθμό υφιστάμενων εθνικών συστημάτων ηλικιακής διαβάθμισης των κρατών μελών και περιέχει χρήσιμες πληροφορίες για το περιεχόμενο των βιντεοπαιχνιδιών.

  Παρακαλείται ο αρμόδιος υπουργός να ενημερώσει το σώμα της Βουλής των Αντιπροσώπων αν συμμετέχει η Κύπρος στο Πανευρωπαϊκό Σύστημα Πληροφόρησης για τα Ηλεκτρονικά Παιχνίδια και, αν όχι, για ποιο λόγο δε συμμετέχει.»
