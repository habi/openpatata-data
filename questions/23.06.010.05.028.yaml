answers: []
identifier: 23.06.010.05.028
question:
  by:
  - Περδίκης Γιώργος
  date: '2015-08-03'
  text: |-
    «Έχω πληροφορηθεί ότι το πρόβλημα με τον υπερπληθυσμό των γάτων έχει λάβει τεράστιες διαστάσεις. Οι ίδιες οι φιλοζωικές οργανώσεις ζητούν απεγνωσμένα την εφαρμογή προγραμμάτων μαζικής στείρωσης των γάτων, για να περιοριστεί ο δραματικός αριθμός τους. Δυστυχώς, ένα ισχνό πρόγραμμα κρατικής χορηγίας για τη στείρωση των γάτων, που ίσχυε τα προηγούμενα χρόνια, έχει πλέον ουσιαστικά καταργηθεί. Οι φιλοζωικές οργανώσεις ζητούν από την κυβέρνηση την επαναφορά του κονδυλίου και την εφαρμογή, το συντομότερο δυνατόν, προγράμματος στείρωσης γάτων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο υπάρχει η δυνατότητα να εκταμιευθούν από τον προϋπολογισμό του 2015 κονδύλια για προγράμματα στείρωσης γάτων και αν υπάρχει πρόθεση στον προϋπολογισμό του 2016 να περιληφθεί πρόνοια για προγράμματα στείρωσης των γάτων.»
  title: Ερώτηση με αρ. 23.06.010.05.028, ημερομηνίας 3 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
