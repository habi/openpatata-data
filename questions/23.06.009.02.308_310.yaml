_position_on_page: 310
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_308.htm
by:
- Τορναρίτης Νίκος
date: '2008-03-14'
heading: Ερώτηση με αρ. 23.06.009.02.308, ημερομηνίας 14 Μαρτίου 2008, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.02.308
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο προτίθεται το υπουργείο να προβεί σε αναθεώρηση του υφιστάμενου νομοθετικού πλαισίου που διέπει τη δημιουργία σχολών χορού, έτσι ώστε να συνάδει με την ευρωπαϊκή νομοθεσία, που, σύμφωνα με πληροφορίες, θα πρέπει να τεθεί σε εφαρμογή από τα κράτη μέλη το 2010.

  Σημειώνεται ότι, σύμφωνα με την εν λόγω νομοθεσία, αλλά και το υφιστάμενο ρυθμιστικό πλαίσιο που αφορά στη δημιουργία σχολών ή ακαδημιών χορού, καθορίζονται επακριβώς και αυστηρώς κριτήρια που αφορούν στην υποδομή των σχολών, στην υγεία και ασφάλεια των μαθητών, αλλά και τα ακαδημαϊκά/πρακτικά προσόντα που απαιτούνται για τους εκπαιδευτές-καθηγητές χορού.

  Τέλος, ερωτάται ο αρμόδιος υπουργός κατά πόσο προτίθεται να προβεί το υπουργείο στη σύσταση ειδικής επιτροπής αποτελούμενης από ειδικούς επιστήμονες (γνώστες των ρυθμιστικών αλλαγών της ευρωπαϊκής νομοθεσίας) οι οποίοι θα προβούν στην καταγραφή της χορευτικής λαογραφίας της Κύπρου. Σημειώνεται ότι κάτι τέτοιο θα κατοχυρώσει και θα προωθήσει παράλληλα το συγκεκριμένο κομμάτι της πολιτιστικής μας κληρονομιάς.»
