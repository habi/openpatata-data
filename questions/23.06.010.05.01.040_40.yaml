_id: 23.06.010.05.01.040_40
_position_on_page: 40
_sources:
- http://www2.parliament.cy/parliamentgr/008_02/chronological/008_02_IES.htm
answers: []
by:
- mp_id: theopemptou-charalampos
date: '2016-07-11'
heading: Ερώτηση με αρ. 23.06.010.05.01.040, ημερομηνίας 11 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.010.05.01.040
text: |-
  «Έχω γίνει αποδέκτης επιστολής του γενικού διευθυντή της οργάνωσης “Σπίτι της Ελπίδας” (Hope for Children) στην οποία διατυπώνονται εισηγήσεις αναφορικά με τα δικαιώματα των παιδιών. Μία εκ των εισηγήσεων αφορά τροποποίηση του νομοθετικού πλαισίου για τη δημιουργία εξειδικευμένων δομών για ανήλικους παραβάτες που θα λειτουργούν με στόχο την αναμόρφωση, προετοιμασία και επανεισδοχή στην κοινωνία. Παράλληλα, γίνεται εισήγηση για δημιουργία εξειδικευμένου δικαστηρίου που θα επιλαμβάνεται μόνο υποθέσεις που αφορούν ανήλικους παραβάτες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν εξετάζει θετικά την εισήγηση της οργάνωσης και κατά πόσο προτίθεται να συνεργαστεί με αυτή, ώστε να προωθηθεί ένα σύστημα δικαιοσύνης φιλικότερο προς το παιδί για την εξασφάλιση των δικαιωμάτων τόσο του παιδιού θύτη όσο και του παιδιού θύματος.»
