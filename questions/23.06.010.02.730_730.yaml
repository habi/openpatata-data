_id: 23.06.010.02.730_730
_position_on_page: 730
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.730.htm
by:
- mp_id: perdikis-giorgos
date: '2013-07-02'
heading: Ερώτηση με αρ. 23.06.010.02.730, ημερομηνίας 2 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.730
text: |-
  «Έχω πληροφορηθεί ότι το κράτος καταβάλλει επιδόματα σε άτομα τα οποία διαθέτουν οικίες στην κοινότητα Κορμακίτη για την επιδιόρθωση των κατοικιών τους, καθώς και ως κίνητρο, για να ζήσουν στον Κορμακίτη. Όπως πληροφορήθηκα, τα επιδόματα αυτά δίνονται ανεξαρτήτως της οικονομικής κατάστασης των δικαιούχων, χωρίς εισοδηματικά κριτήρια και χωρίς να ελέγχεται αν δαπανούνται σύμφωνα με τους όρους της χορηγίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιο είναι το ύψος του κονδυλίου που παραχωρείται στους πιο πάνω δικαιούχους, ποια είναι τα κριτήρια τα οποία πρέπει να πληρούν τα άτομα αυτά, για να δικαιούνται το συγκεκριμένο επίδομα, αν υπάρχει έλεγχος, ούτως ώστε να διαπιστώνεται ότι τα άτομα αυτά που λαμβάνουν το συγκεκριμένο επίδομα είναι μόνιμοι κάτοικοι της κοινότητας Κορμακίτη, καθώς και αν ισχύει η πληροφόρηση ότι τα επιδόματα αυτά δίνονται ανεξαρτήτως της οικονομικής κατάστασης των δικαιούχων και των εισοδηματικών κριτηρίων.»
