answers:
- http://www2.parliament.cy/parliamentgr/008_03/23_06_008_03_099.htm
by:
- Περδίκης Γιώργος
date: '2003-08-29'
heading: Ερώτηση με αρ. 23.06.008.03.099 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 29 Αυγούστου 2003
identifier: 23.06.008.03.099
text: |-
  «Έχω πληροφορηθεί ότι στο δήμο Αγίου Αθανασίου λειτουργεί καμίνι ξυλοκάρβουνων, το οποίο προκαλεί οχληρία στις κατοικημένες περιοχές. Παρόμοια περιστατικά μεμονωμένης λειτουργίας καμινιών κοντά σε κατοικημένες περιοχές έχουν εντοπιστεί και σε άλλες περιοχές της Κύπρου, π.χ. στη Χοιροκοιτία, στην Καλαβασό, στην Κοκκινοτριμιθιά.

  Από τη λειτουργία καμινιών προκύπτει επιπλέον και θέμα αθέμιτου ανταγωνισμού σχετικά με την παραδοσιακή ασχολία κατοίκων απομακρυσμένων και δυσπραγούντων περιοχών (π.χ. Κάτω Πύργου, Κάμπου), αφού αυτοί έχουν να αντιμετωπίσουν το πρόβλημα της απόστασης από τους κατεξοχήν χώρους κατανάλωσης.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να εφαρμοστεί η σχετική νομοθεσία και να λήξει η παράνομη λειτουργία καμινιών ξυλοκάρβουνων.»
