_id: 23.06.010.03.412_412
_position_on_page: 412
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_412.htm
by:
- Χαραλαμπίδου Ειρήνη
date: '2014-01-14'
heading: Ερώτηση με αρ. 23.06.010.03.412, ημερομηνίας 14 Ιανουαρίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.412
text: |-
  «Σύμφωνα με πληροφορίες που έχουμε, προσωπικό των Κυπριακών Αερογραμμών που έχει απολυθεί ως πλεονάζον, χωρίς να προκύψουν επιπλέον ανάγκες από πλευράς Κυπριακών Αερογραμμών σε προγραμματισμένες πτήσεις, επαναπροσλαμβάνεται. Για να γίνει αυτό κατορθωτό, απολύονται άλλοι συνάδελφοί τους.

  Καλείται ο αρμόδιος υπουργός να μας πληροφορήσει άμεσα στη βάση ποιων κριτηρίων γίνονται οι απολύσεις από τις Κυπριακές Αερογραμμές και στη βάση ποιων άλλων κριτηρίων επαναπροσλαμβάνονται αυτοί που ήδη είχαν κριθεί ως πλεονάζον προσωπικό. Κατέχουμε συγκεκριμένα στοιχεία και ονόματα που είμαστε έτοιμοι να τα καταθέσουμε στον αρμόδιο υπουργό, εάν αποφασίσει να διερευνήσει μία προς μία τις περιπτώσεις που μας έχουν καταγγελθεί.

  Επιπλέον, έχει διεξαχθεί έρευνα για αριθμό αδειών ασθενείας, κάποιες εκ των οποίων έχουν διάρκεια μέχρι και 8 μήνες; Ερευνήθηκε κατά πόσο υπάλληλοι των Κυπριακών Αερογραμμών βρίσκονται σε άδειες ασθενείας, με στόχο τη συμπλήρωση του 55ου έτους ηλικίας, προκειμένου να διασφαλισθεί η λήψη ωφελήματος 6% βάσει των εισφορών στο Ταμείο Κοινωνικών Ασφαλίσεων και κατά πόσο αυτό γίνεται με την ανοχή της διοίκησης;

  Επίσης, ποια είναι τα ελλείμματα του ταμείου προνοίας που όφειλε η εταιρεία να συμπληρώνει με βάση τη σύμβαση; Διασφαλίζεται όλο το προσωπικό; Εάν όχι, πώς προτίθεται η εταιρεία να καλύψει αυτά τα ελλείμματα;»
