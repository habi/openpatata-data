_position_on_page: 456
_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Περδίκης Γιώργος
date: '2013-02-14'
heading: Ερώτηση με αρ. 23.06.010.02.456, ημερομηνίας 14 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.456
text: |-
  «Από τις 28 μέχρι τις 30 Ιανουαρίου 2013 είχα την ευκαιρία να μεταβώ μαζί με βουλευτές των Κοινοβουλευτικών Επιτροπών Οικονομικών και Προϋπολογισμού και Εξωτερικών και Ευρωπαϊκών Υποθέσεων στις Βρυξέλλες, με σκοπό να έχουμε επαφές και να συζητήσουμε με βουλευτές άλλων κοινοβουλίων για το επίκαιρο θέμα των κατηγοριών κατά της Κύπρου για ξέπλυμα βρόμικου χρήματος και για το φορολογικό παράδεισο. Στις συναντήσεις που είχα μου αναφέρθηκε ότι προκάλεσε έκπληξη το γεγονός ότι η Κυπριακή Προεδρία δεν έθεσε ως θέματα προτεραιότητας τα προβλήματα της φοροδιαφυγής και του ξεπλύματος βρόμικου χρήματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους η Κυπριακή Προεδρία δεν έθεσε τα προβλήματα της φοροδιαφυγής και του ξεπλύματος βρόμικου χρήματος ως θέματα προτεραιότητας, αν υπήρχαν σε εκκρεμότητα Οδηγίες ή Κανονισμοί που δεν προωθήθηκαν επαρκώς και αν γενικώς δεν έγιναν ενέργειες σε αυτό τον τομέα κατά τη διάρκεια του εξαμήνου της Κυπριακής Προεδρίας.»
