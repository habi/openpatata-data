_position_on_page: 142
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_142.htm
by:
- Γεωργίου Γεώργιος
date: '2003-10-03'
heading: Ερώτηση με αρ. 23.06.008.03.142 που υποβλήθηκε από το βουλευτή εκλογικής
  περιφέρειας Αμμοχώστου κ. Γεώργιο Γεωργίου στις 3 Οκτωβρίου 2003
identifier: 23.06.008.03.142
text: |-
  «Σε πρόσφατη επίσκεψή μου στο χωριό Μουτταγιάκα και σε συνάντηση που είχα με το κοινοτικό συμβούλιο πληροφορήθηκα ότι η κοινότητα έχει ανάγκη από την άμεση δημιουργία παρακαμπτήριου δρόμου βόρεια της κοινότητας, που να περιλαμβάνει επίσης ποδηλατόδρομο και πεζόδρομο. Σύμφωνα με το κοινοτικό συμβούλιο, υπάρχει ήδη σχεδιασμένος δρόμος, που σχεδιάστηκε πριν από δεκαπέντε περίπου χρόνια, ο βόρειος παρακαμπτήριος Πεντάκωμου-Ερήμης, στα σχέδια του οποίου περιλαμβάνεται ποδηλατόδρομος και πεζόδρομος. Το κοινοτικό συμβούλιο αιτείται όπως κατασκευαστούν πεζοδρόμια και ποδηλατόδρομοι στα όρια της κοινότητας, καθώς και πεζοδρόμια στην αερογέφυρα της Μουτταγιάκας, σε περίπτωση που η διαδικασία Πεντάκωμου-Ερήμης καθυστερήσει ακόμη.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για ποιους λόγους καθυστερεί η έναρξη των εργασιών για την κατασκευή του βόρειου παρακαμπτήριου Πεντάκωμου-Ερήμης και κατά πόσο είναι εφικτό το αίτημα της κοινότητας, σε περίπτωση που η διαδικασία έναρξης των εργασιών για την κατασκευή του βόρειου παρακαμπτήριου Πεντάκωμου-Ερήμης καθυστερήσει ακόμη.»
