answers:
- http://www2.parliament.cy/parliamentgr/008_03/23_06_008_02_052.htm
by:
- Περδίκης Γιώργος
date: '2002-09-24'
heading: Ερώτηση με αρ. 23.06.008.02.052 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 24 Σεπτεμβρίου 2002.
identifier: 23.06.008.02.052
text: |-
  « Είναι γνωστό ότι οι κυπριακές πόλεις στερούνται αξιόλογων και αποτελεσματικών συστημάτων δημόσιας κυκλοφορίας. Λόγω της άθλιας κατάστασης που επικρατεί στο χώρο των δημόσιων μέσων συγκοινωνίας οι πολίτες της Κύπρου στρέφονται σχεδόν αποκλειστικά προς το ιδιωτικό αυτοκίνητο. Οι κυκλοφοριακές συνήθειες των Κυπρίων έχουν συσσωρεύσει σειρά προβλημάτων στις κυπριακές πόλεις, που αφορούν το περιβάλλον (ηχορρύπανση, ατμοσφαιρική ρύπανση, κατάληψη ζωτικών χώρων κ.λπ.). Τα τελευταία είκοσι χρόνια έχουν καταρτιστεί σχέδια επί σχεδίων, όμως πολύ λίγα από τα μέτρα που προνοούν οι μελέτες έχουν εφαρμοστεί.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που προτίθεται να λάβει προκειμένου να αναπτυχθούν οι δημόσιες συγκοινωνίες στην Κύπρο (στις πόλεις και στην ύπαιθρο), ώστε να μειωθεί δραστικά η εξάρτηση των μεταφορών απο τη χρήση των ιδιωτικών αυτοκινήτων.»
