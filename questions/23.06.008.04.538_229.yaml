_id: 23.06.008.04.538_229
_position_on_page: 229
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_538.htm
by:
- mp_id: perdikis-giorgos
date: '2005-01-25'
heading: Ερώτηση με αρ. 23.06.008.04.538, ημερομηνίας 25 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.538
text: |-
  «Έχω εντοπίσει ότι σε πολλές αίθουσες θεάτρου ή κινηματογράφου δεν υπάρχουν οι απαραίτητες διευκολύνσεις για άτομα που κινούνται με τροχοκάθισμα. Δεν έχω εντοπίσει, για παράδειγμα, ράμπες, μηχανισμούς καθόδου τροχοκαθισμάτων, ειδικούς χώρους στα μπροστινά καθίσματα, για να σταθμεύει το τροχοκάθισμα ή χώρους στάθμευσης αυτοκινήτων αναπήρων στους χώρους στάθμευσης αυτών των δημόσιων κτιρίων. Χαρακτηριστικό παράδειγμα αποτελεί το λεγόμενο θεατράκι του ΡΙΚ, το οποίο, αν και λειτουργεί ως μέρος ενός ημικρατικού οργανισμού, φαίνεται να μην πληρεί τις διατάξεις του κανονισμού 61Η των περί Οδών και Οικοδομών Κανονισμών, που εκδόθηκαν δυνάμει του άρθρου 19 του περί Ρυθμίσεως Οδών και Οικοδομών Νόμου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί η πλειοψηφία των θεάτρων και κινηματογράφων δεν είναι προσβάσιμη σε άτομα με αναπηρίες και πιο συγκεκριμένα σε άτομα που κινούνται με τροχοκάθισμα, αν έχει πραγματοποιηθεί κάποια έρευνα, αν υπάρχει καταγραφή της κατάστασης και ποια μέτρα λαμβάνονται για την άμεση εφαρμογή των κανονισμών.»
