_sources:
- http://www2.parliament.cy/parliamentgr/008_02/chronological/008_02_HE.htm
answers: []
by:
- Περδίκης Γιώργος
date: '2005-11-16'
heading: Ερώτηση με αρ. 23.06.008.05.149, ημερομηνίας 16 Νοεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.149
text: |-
  «Έχω πληροφορηθεί ότι στην περιοχή δυτικά της οδού Νίκου Παττίχη και βόρεια της λεωφόρου Μακαρίου Γ΄ στη Λεμεσό, περιουσία του ΕΒΚΑΦ, υπάρχει πρόβλημα από διάφορες οχληρές δραστηριότητες.

  Η περιοχή αυτή, την οποία διαχειρίζεται ο Κηδεμόνας Τουρκοκυπριακών Περιουσιών, είχε δοθεί για εκμετάλλευση σε αριθμό επιχειρηματιών οι οποίοι τη χρησιμοποιούν ως χώρο κατασκευής μεταλλικών κατασκευών, ως χώρο ανοικτής αποθήκευσης βαριών μηχανημάτων, αλλά και ως χώρο απόρριψης κάθε είδους σκουπιδιών (ακόμα και άχρηστων μπάζων). Λόγω της μη ύπαρξης πρόσβασης (δρόμου) στο χώρο αυτό, τα βαριά φορτηγά που διακινούνται περνούν μέσα από τα στενά δρομάκια της γειτονιάς δημιουργώντας σωρεία προβλημάτων στους κατοίκους, συμπεριλαμβανομένων προβλημάτων ασφάλειας για τα παιδιά.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων αν έχει λάβει οποιαδήποτε μέτρα για αντιμετώπιση του προβλήματος και, αν όχι, πώς προτίθεται να χειριστεί την υπόθεση αυτή.»
