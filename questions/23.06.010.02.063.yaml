_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.063.htm
by:
- Περδίκης Γιώργος
date: '2012-08-30'
heading: Ερώτηση με αρ. 23.06.010.02.063, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.063
text: |-
  «Έχω παρατηρήσει ότι τα τελευταία χρόνια έχει αυξηθεί η εμφάνιση σεισμών ανά το παγκόσμιο και ιδιαίτερα στην περιοχή μας. Σύμφωνα με κάποια πληροφόρηση, η σεισμική δραστηριότητα στην περιοχή της Κύπρου σημειώνει έξαρση. Κάποιοι ισχυρίζονται ότι στατιστικά και με βάση την έξαρση της σεισμικής δραστηριότητας πρέπει να αναμένεται σύντομα μεγάλος σεισμός στην περιοχή της Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων:

  1. αν υπάρχει αυξημένη πιθανότητα για ένα μεγάλο σεισμό στην περιοχή της Κύπρου,

  2. αν όντως υπάρχει τέτοιο ενδεχόμενο, ποια μέτρα λαμβάνονται,

  3. αν είναι αλήθεια ότι το νέο αεροδρόμιο Λάρνακας έχει σχεδιαστεί να αντέχει σε σεισμό έντασης μόνο μέχρι 7 βαθμούς στην κλίμακα Ρίχτερ και

  4. αν όλα τα δημόσια και σημαντικά κτίρια μπορούν να αντέξουν σεισμό έντασης πέραν των 7 βαθμών στην κλίμακα Ρίχτερ ή αν υπάρχουν και άλλες περιπτώσεις, όπως το κτίριο του κρατικού χημείου, το Αρχηγείο Αστυνομίας, το Λύκειο Αρχιεπισκόπου Μακαρίου Γ΄ στη Λευκωσία, που δεν έχουν τύχει αντισεισμικής αναβάθμισης.»
