_id: 23.06.009.02.515_519
_position_on_page: 519
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_515.htm
by:
- mp_id: perdikis-giorgos
date: '2008-06-10'
heading: Ερώτηση με αρ. 23.06.009.02.515, ημερομηνίας 10 Ιουνίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.515
text: |-
  «Πολύ συχνά διαπιστώνεται ότι οι εργαζόμενοι στο Κεντρικό Σφαγείο Κοφίνου, καθώς και οι κοινότητες της περιοχής διαμαρτύρονται για οχληρία και ρύπανση. Στην περιοχή της Κοφίνου έχουν συγκεντρωθεί τέσσερις μονάδες που ασχολούνται με τη διαχείριση και την επεξεργασία ζωικών προϊόντων. Σε ορισμένες περιπτώσεις είναι δύσκολο να εντοπιστεί η πηγή της ρύπανσης και της δυσοσμίας και να παρθούν τα κατάλληλα μέτρα.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων γιατί δεν προωθείται η εκπόνηση ενός γενικού σχεδίου αντιμετώπισης των περιβαλλοντικών κινδύνων από τη συγκέντρωση τόσων ρυπογόνων δραστηριοτήτων στην περιοχή Κοφίνου και η συγκρότηση διαχειριστικής επιτροπής, στην οποία να συμμετέχουν, εκτός των αρμόδιων υπηρεσιών και των διευθύνσεων των βιομηχανιών και της τοπικής αυτοδιοίκησης, επιστημονικοί φορείς και περιβαλλοντικές οργανώσεις, ώστε να εντοπίζονται έγκαιρα και να αντιμετωπίζονται τα πιθανά προβλήματα ρύπανσης.»
