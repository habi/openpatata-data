_position_on_page: 83
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.083.htm
by:
- Περδίκης Γιώργος
date: '2010-08-18'
heading: Ερώτηση με αρ. 23.06.009.05.01.083, ημερομηνίας 18 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.083
text: |-
  «Έχω πληροφορηθεί ότι κατά τα έτη 2006, 2007 και 2008 αποστάλθηκαν από την Ευρωπαϊκή Επιτροπή προειδοποιητικές επιστολές σχετικά με τη μη έγκαιρη υποβολή από την Κυπριακή Δημοκρατία των εκθέσεων σε σχέση με τις εκπομπές αερίων που επιδεινώνουν το φαινόμενο του θερμοκηπίου. Η θέση της Κυπριακής Δημοκρατίας είναι ότι η χώρα μας, αφού δεν είναι ενταγμένη στο Παράρτημα Ι της Σύμβασης των Ηνωμένων Εθνών ούτε στο Παράρτημα Β΄ του Πρωτοκόλλου του Κιότο, δεν έχει οποιαδήποτε υποχρέωση υποβολής εκθέσεων για τις εκπομπές αερίων θερμοκηπίου. Η Γενική Ελέγκτρια της Δημοκρατίας, εξαιτίας της διχογνωμίας που παρατηρείται μεταξύ της Ευρωπαϊκής Επιτροπής και της Κυπριακής Δημοκρατίας αναφορικά με την υποχρέωση υποβολής εκθέσεων για τις εκπομπές αερίων θερμοκηπίου, είχε εισηγηθεί όπως γίνουν ενέργειες για διευκρίνιση του όλου θέματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξακολουθεί να υπάρχει θέμα με την έγκαιρη υποβολή των εκθέσεων της Κυπριακής Δημοκρατίας προς την Ευρωπαϊκή Επιτροπή.»
