answers:
- http://www2.parliament.cy/parliamentgr/008_03b/23_06_008_05_031.htm
by:
- Περδίκης Γιώργος
date: '2005-09-09'
heading: Ερώτηση με αρ. 23.06.008.05.031, ημερομηνίας 9 Σεπτεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.031
text: |-
  «Έχω πληροφορηθεί ότι ιδιωτική βιομηχανία που είναι εγκατεστημένη στην περιοχή Βασιλικού ανέλαβε να αποστειρώνει τα νοσοκομειακά απόβλητα που παραλαμβάνει από κρατικά νοσοκομεία και ιδιωτικές κλινικές. Σύμφωνα με πληροφορίες που είχα, η εταιρεία αυτή είχε κάποια συνεργασία με το τσιμεντοποιείο Βασιλικού, ώστε τα αποστειρωμένα απόβλητα στη συνέχεια να καίονται στους φούρνους του.

  Όμως φαίνεται ότι τελικά δεν έχουν δοθεί οι άδειες ή δεν έχει τελικά γίνει η διευθέτηση με το τσιμεντοποιείο για αποτέφρωση των αποβλήτων αυτών, οπότε, σύμφωνα με καταγγελίες που έχουν περιέλθει σε γνώση μου, τα απόβλητα αυτά απορρίπτονται σε σκουπιδότοπους.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων κατά πόσο ελέγχεται η διαδικασία αποστείρωσης, αν γίνονται και κάθε πόσο αναλύσεις του τελικού προϊόντος της διαδικασίας και, εάν υπάρχουν στοιχεία των αναλύσεων, να κατατεθούν στη Βουλή των Αντιπροσώπων.»
