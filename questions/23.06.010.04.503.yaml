_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- Περδίκης Γιώργος
date: '2015-03-24'
heading: Ερώτηση με αρ. 23.06.010.04.503, ημερομηνίας 24 Μαρτίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.503
text: |-
  «Έχω διαπιστώσει ότι τα πλείστα προγράμματα πληροφορικής σε όλο τον εξοπλισμό που παρέχεται ή χρησιμοποιείται από το Υπουργείο Παιδείας και Πολιτισμού προέρχονται από μία μόνο εταιρεία. Σημειώνεται ότι αυτό το ηλεκτρονικό μονοπώλιο ξεκινά από πολύ νωρίς, αφού τα παιδιά από μικρή ηλικία εκπαιδεύονται μέσω των συγκεκριμένων προγραμμάτων, τα οποία, ομολογουμένως, είναι τα πλέον διαδεδομένα στην αγορά. Υπάρχει όμως ο ισχυρισμός ότι έτσι αποκλείονται εξ ορισμού από το στάδιο των όρων της προσφοράς άλλες επιλογές, οι οποίες είναι επίσης αξιόλογες και κατ’ επέκταση συντείνουν στην ανάπτυξη της πληροφορικής, ειδικά στη γεωγραφική περιοχή που χρησιμοποιούνται.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως ήδη από το στάδιο των όρων των προσφορών (δημόσια σύμβαση) τίθενται περιορισμοί σε ό,τι αφορά τα λογισμικά προγράμματα.»
