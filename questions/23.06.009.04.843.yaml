answers:
- http://www2.parliament.cy/parliamentgr/008_03d/23_06_009_04_843.htm
by:
- Περδίκης Γιώργος
date: '2010-02-09'
heading: Ερώτηση με αρ. 23.06.009.04.843, ημερομηνίας 9 Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.843
text: |-
  «Σύμφωνα με την απάντηση που δόθηκε στην ερώτηση με αρ. 23.06.009.04.526, η εταιρεία HERMES AIRPORTS LIMITED, διαχειρίστρια εταιρεία του νέου αεροδρομίου Λάρνακας, έχει υποβάλει αίτηση στο Τμήμα Περιβάλλοντος για εξασφάλιση άδειας απόρριψης αποβλήτων. Η αίτηση αυτή εξετάζεται από το Τμήμα Περιβάλλοντος και θα ακολουθηθούν όλες οι διαδικασίες που προβλέπονται στη νομοθεσία πριν από την έκδοση της άδειας αυτής από τον Υπουργό Γεωργίας, Φυσικών Πόρων και Περιβάλλοντος στο φορέα εκμετάλλευσης του νέου αεροδρομίου Λάρνακας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιο είναι το περιεχόμενο της αίτησης για εξασφάλιση άδειας απόρριψης αποβλήτων που έχει υποβάλει η διαχειρίστρια εταιρεία του νέου αεροδρομίου Λάρνακας, αν προνοεί απόρριψη αποβλήτων στην αλυκή ή στη θάλασσα και τι είδους απόβλητα αφορά.»
