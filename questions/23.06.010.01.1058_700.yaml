_id: 23.06.010.01.1058_700
_position_on_page: 700
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1058.htm
by:
- mp_id: perdikis-giorgos
date: '2012-07-06'
heading: Ερώτηση με αρ. 23.06.010.01.1058, ημερομηνίας 6 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1058
text: |-
  «Έχω πληροφορηθεί ότι η Ευρωπαϊκή Επιτροπή έχει αυξήσει σημαντικά τη χρηματοδότησή της για τη νότια Μεσόγειο μέσω των διεθνών προγραμμάτων τριτοβάθμιας εκπαίδευσης “Tempus” και “Erasmus Mundus”. Το πρόγραμμα “Tempus”, που υποστηρίζει τον εκσυγχρονισμό της τριτοβάθμιας εκπαίδευσης, έχει λάβει €12,5 εκατομ. επιπλέον για την περίοδο 2012-2013, με συνολική δαπάνη €29 εκατομ. ετησίως. Το πρόγραμμα “Erasmus Mundus”, που προωθεί την ευρωπαϊκή τριτοβάθμια εκπαίδευση και τη διαπολιτισμική συνεργασία μέσω της συνεργασίας με τρίτες χώρες, θα διαθέσει €80 εκατομ. στις γειτνιάζουσες νότιες και ανατολικές χώρες για την περίοδο 2012-2013.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ποσό που έχει λάβει η Κυπριακή Δημοκρατία από την Ευρωπαϊκή Επιτροπή μέσω των διεθνών προγραμμάτων τριτοβάθμιας εκπαίδευσης “Tempus” και “Erasmus Mundus”.»
