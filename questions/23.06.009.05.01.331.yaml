answers:
- http://www2.parliament.cy/parliamentgr/008_3e/23_06_009_05_01.431.htm
by:
- Περδίκης Γιώργος
date: '2010-11-04'
heading: Ερώτηση με αρ. 23.06.009.05.01.331, ημερομηνίας 4 Νοεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.331
text: |-
  «Έχω πληροφορηθεί ότι ορισμένοι γεωργοί αγνοούν ότι τα καψαλίσματα των αγρών, των χόρτων και των κλαδεμάτων είναι απαγορευμένα και συνεχίζουν ακατάπαυστα αυτή την επικίνδυνη δραστηριότητα. Τα καψαλίσματα αποτελούν συχνή αιτία πρόκλησης πυρκαγιών και επίσης με τα καψαλίσματα απελευθερώνονται στην ατμόσφαιρα επικίνδυνες ουσίες για την υγεία. Γι’ αυτούς τους λόγους και με βάση τη σχετική συμφωνία της Στοκχόλμης, την οποία υπέγραψε και η χώρα μας και η οποία αποτελεί πλέον νόμο της Κυπριακής Δημοκρατίας, απαγορεύεται η ελεύθερη καύση κάθε οργανικής ύλης, δηλαδή ξύλων, χόρτων, κλαδεμάτων κ.ο.κ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει ειδικά σεμινάρια, ώστε να ενημερωθούν οι γεωργοί για τις πιο οικολογικές διαδικασίες αξιοποίησης των κλαδεμάτων για παραγωγή κομπόστ. Επίσης, παρακαλώ όπως πληροφορηθεί η Βουλή αν οι αρμόδιες αρχές προτίθενται να χρηματοδοτήσουν προγράμματα απόκτησης από τους γεωργούς ειδικών μηχανημάτων για ανακύκλωση των κλαδεμάτων, των ξύλων και των χόρτων.»
