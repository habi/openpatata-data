_position_on_page: 21
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_370.htm
by:
- Περδίκης Γιώργος
date: '2015-01-13'
heading: Ερώτηση με αρ. 23.06.010.04.370, ημερομηνίας 13 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.370
text: |-
  «Έχω πληροφορηθεί ότι το Υπουργείο Ενέργειας, Εμπορίου, Βιομηχανίας και Τουρισμού τα τελευταία δύο χρόνια δημιουργεί σειρά προβλημάτων και θέτει εμπόδια στην παρουσία κυπριακών βιομηχανιών τροφίμων σε εκθέσεις του εξωτερικού. Συγκεκριμένα, σύμφωνα πάντα με την καταγγελία από το Σύνδεσμο Τυροκόμων Κύπρου, το εν λόγω υπουργείο έχει αποκλείσει κυπριακές εταιρείες τροφίμων από τις χορηγίες του σχεδίου ενισχύσεων ήσσονος σημασίας (de minimis) για συμμετοχή σε εμπορικές εκθέσεις στην Ευρωπαϊκή Ένωση και σε τρίτες χώρες σε αρκετές περιπτώσεις (Διεθνής Έκθεση Τροφίμων και Ποτών “Anuga”, έκθεση “Gulfood”-Ντουμπάι, έκθεση “Gastronord”-Σουηδία, έκθεση “Fancy Food” 2014-Νέα Υόρκη, έκθεση “Sial” κτλ.).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους εφαρμόζει αυτή την κατασταλτική πολιτική κατά των Κυπρίων τυροκόμων, που προκαλεί αρνητικές επιπτώσεις τόσο στις εξαγωγές της Κύπρου όσο και στη στήριξη της κυπριακής βιομηχανίας τροφίμων.»
