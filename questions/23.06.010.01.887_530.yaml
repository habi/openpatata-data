_id: 23.06.010.01.887_530
_position_on_page: 530
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.887.htm
by:
- mp_id: chatzigiannis-kyriakos
date: '2012-05-29'
heading: Ερώτηση με αρ. 23.06.010.01.887, ημερομηνίας 29 Μαΐου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.887
text: |-
  «Στο Ζύγι υπάρχουν αυξημένες ανάγκες στέγασης νεαρών ζευγαριών. Προκύπτει ανάγκη περίπου πέντε με δέκα οικοπέδων κάθε έτος. Τα υφιστάμενα οικόπεδα παραχωρήθηκαν για σκοπούς μεταστέγασης κατοίκων του Μαρί. Χρειάζεται να ληφθεί υπόψη το ότι η κοινότητα Ζυγίου βρίσκεται σε μια ιδιαίτερα απομακρυσμένη περιοχή και ως εκ τούτου χρειάζεται τα νέα ζευγάρια να έχουν τη δυνατότητα να παραμείνουν στην κοινότητα και να μην είναι υποχρεωμένα να την εγκαταλείπουν. Δυστυχώς, το κράτος δεν έχει ακόμη ανταποκριθεί στο αίτημα της κοινότητας για διαχωρισμό νέων οικοπέδων.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο το κράτος προτίθεται να διαχωρίσει νέα οικόπεδα και, αν ναι, πότε προτίθεται να το πράξει, αφού υπάρχει αριθμός ενδιαφερόμενων νεαρών προσφυγικών ζευγαριών.»
