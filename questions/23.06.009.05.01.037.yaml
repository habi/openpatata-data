answers: []
identifier: 23.06.009.05.01.037
question:
  by:
  - Περδίκης Γιώργος
  date: '2010-08-04'
  text: |-
    «Έχω πληροφορηθεί ότι ο δήμος Αγίου Δομετίου προβληματίζεται με την κατάσταση που επικρατεί στον οχετό ομβρίων υδάτων, πιο γνωστό ως ποταμό Κλήμο, ο οποίος διέρχεται από κατοικημένες περιοχές του δήμου και ρέει προς τα κατεχόμενα. Όπως έχω πληροφορηθεί υπάρχουν σκέψεις όπως το έργο της διαμόρφωσης της κοίτης του ξεροπόταμου, που πραγματοποιήθηκε στη δημοτική περιοχή Έγκωμης και στη συνέχεια σε μέρος του δήμου Αγίου Δομετίου, επεκταθεί στη Νεκρή Ζώνη και στις κατεχόμενες περιοχές. Σύμφωνα με τις πληροφορίες μου, για την επίτευξη του σκοπού αυτού πραγματοποιήθηκαν συναντήσεις και με τις τουρκοκυπριακές αρχές στο Λήδρα Πάλας. Δυστυχώς, οι συναντήσεις αυτές έχουν σταματήσει και η προσπάθεια φαίνεται να ναυαγεί.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το συγκεκριμένο θέμα εγείρεται στις επαφές με τους εκπροσώπους της τουρκοκυπριακής κοινότητας στις απευθείας διαπραγματεύσεις.»
  title: Ερώτηση με αρ. 23.06.009.05.01.037, ημερομηνίας 4 Αυγούστου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
