answers: []
by:
- Δίπλαρος Ευθύμιος
date: '2012-11-14'
heading: Ερώτηση με αρ. 23.06.010.02.301, ημερομηνίας 14 Νοεμβρίου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.02.301
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το θέμα που αφορά στην πλήρωση των θέσεων Δικαστικών Επιδοτών στο Επαρχιακό Δικαστήριο Λεμεσού, οι οποίες κενώθηκαν εδώ και αρκετό καιρό και παραμένουν ως έχει μέχρι σήμερα.

  Η καθυστέρηση στην πλήρωση των συγκεκριμένων θέσεων έχει προκαλέσει σοβαρά προβλήματα στη λειτουργία των δικαστηρίων της επαρχίας Λεμεσού, με αποτέλεσμα να παρατηρούνται μεγάλες καθυστερήσεις στην εκτέλεση των δικαστικών αποφάσεων που αφορούν εντάλματα κατασχέσεων ή εξώσεων.

  Λαμβάνοντας υπόψη το γεγονός ότι σήμερα η Λεμεσός είναι μια πολυπληθής επαρχία και οι υποθέσεις που καταλήγουν για εκδίκαση και επίλυση στο δικαστήριο έχουν πολλαπλασιαστεί τα τελευταία χρόνια, οι κενωθείσες αυτές θέσεις φαίνεται να επιβραδύνουν ακόμη περισσότερο τη λειτουργία των δικαστηρίων.

  Θα ήθελα λοιπόν να παρακαλέσω όπως παρατεθούν στο σώμα η θέση του αρμόδιου υπουργού αναφορικά με το εν λόγω ζήτημα και οι ενέργειες που μπορούν να γίνουν προς διευθέτηση του προβλήματος, το οποίο ταλαιπωρεί τις δικαστικές αρχές, τους δικηγόρους, αλλά και τους πολίτες.»
