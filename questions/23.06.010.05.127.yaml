answers: []
identifier: 23.06.010.05.127
question:
  by:
  - Χαραλαμπίδου Ειρήνη
  date: '2015-09-14'
  text: |-
    «Σε απάντησή του ο Υπουργός Δικαιοσύνης και Δημοσίας Τάξεως στην ερώτησή μου με αρ. 23.06.010.04.430, ημερομηνίας 22 Μαΐου 2015, όσον αφορά στη μεταφορά του κυρίου Σ. Βέργα σε χώρο εκτός των Κεντρικών Φυλακών για λόγους προστασίας της σωματικής του ακεραιότητας απάντησε επί λέξει μεταξύ άλλων:

    1. «Τόσο το Υπουργείο Δικαιοσύνης όσο και το Τμήμα Φυλακών δεν γνωρίζουν τις ισχυριζόμενες απειλές που δέχτηκε ο κ. Βέργας.»

    2. «Εντάχθηκε σε πρόγραμμα προστασίας μαρτύρων για τους λόγους που έκριναν ο Γενικός Εισαγγελέας και ο Βοηθός Γενικός Εισαγγελέας στο πλαίσιο του Νόμου και αυτοί δεν μπορεί να συνδέονται με το επίπεδο ασφάλειας των Φυλακών. Οι οποιεσδήποτε απειλές εναντίον του κ. Βέργα δεν μπορούν να εκλαμβάνονται ως δεδομένη απειλή για την ασφάλειά του εντός των Φυλακών».

    Εύλογα τίθεται το ερώτημα ως προς τις υφιστάμενες συνθήκες κράτησης του κ. Βέργα και καλούμε τον αρμόδιο υπουργό να ενημερώσει τη Βουλή των Αντιπροσώπων κατά πόσο αναμένεται να εξεταστεί εκ νέου το καθεστώς κράτησής του.»
  title: Ερώτηση με αρ. 23.06.010.05.127, ημερομηνίας 14 Σεπτεμβρίου 2015, της βουλευτού
    εκλογικής περιφέρειας Λευκωσίας κ. Ειρήνης Χαραλαμπίδου
