answers: []
identifier: 23.06.008.05.205
question:
  by:
  - Περδίκης Γιώργος
  date: '2005-12-29'
  text: |-
    «Τις τελευταίες μέρες στον τύπο πληθαίνουν οι καταγγελίες για μετάβαση λεωφορείων στα κατεχόμενα χωρίς αδειούχο ξεναγό. Επίσης, έχουμε καταγγελίες από ξένους ότι μετέβησαν στα κατεχόμενα με οργανωμένες εκδρομές χωρίς την παρουσία αδειούχου ξεναγού. Αυτό είχε ως αποτέλεσμα την παραπληροφόρηση των ξένων περιηγητών, ιδιαίτερα όσον αφορά το κυπριακό πρόβλημα, αφού αμέσως μετά το οδόφραγμα στα λεωφορεία επιβιβάζονται Τούρκοι ξεναγοί.

    Επίσης, πολλά λεωφορεία από τα κατεχόμενα επισκέπτονται τις ελεύθερες περιοχές, με ιδιαίτερη προτίμηση τα ορεινά θέρετρα, χωρίς πάλι αδειούχο ξεναγό.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν ελέγχεται η κατάσταση με τις οργανωμένες εκδρομές στα κατεχόμενα, αλλά και για τις εκδρομές Τουρκοκυπρίων στις ελεύθερες περιοχές χωρίς την παρουσία Κυπρίων αδειούχων ξεναγών.»
  title: Ερώτηση με αρ. 23.06.008.05.205, ημερομηνίας 29 Δεκεμβρίου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
