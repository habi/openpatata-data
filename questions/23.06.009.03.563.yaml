answers: []
by:
- Περδίκης Γιώργος
date: '2009-06-11'
heading: Ερώτηση με αρ. 23.06.009.03.563, ημερομηνίας 11 Ιουνίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.563
text: |-
  «Έχω πληροφορηθεί από ομάδα ανθρώπων που επισκέφτηκαν πρόσφατα τα κατεχόμενα ότι το φυτοφάρμακο “λανέιτ” πωλείται εκεί ανεξέλεγκτα. Δηλητηριάζονται σκύλοι και γάιδαροι για λόγους εκδίκησης ή “καθαριότητας”. Πολύ συνηθισμένη είναι η δηλητηρίαση κοτόπουλων, με σκοπό να δηλητηριαστούν τα ζώα που θα φάνε τα πτώματα. Δυστυχώς, δεν μπορεί να απαγορευτεί τελείως η χρήση του “λανέιτ”, από τη στιγμή που είναι τόσο εύκολο να το προμηθευτεί κανείς από τα κατεχόμενα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σχετικά με τα μέτρα που παίρνουν οι κυπριακές αρχές για έλεγχο των αυτοκινήτων που έρχονται από τα κατεχόμενα, για να αποφευχθεί η “εισαγωγή” του “λανέιτ” στις ελεύθερες περιοχές, καθώς και ποια μέτρα μπορούν να παρθούν για παντελή απαγόρευση της χρήσης του “λανέιτ” στην Κυπριακή Δημοκρατία, συμπεριλαμβανομένων και των κατεχομένων.»
