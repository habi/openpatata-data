answers: []
by:
- Περδίκης Γιώργος
date: '2006-07-28'
heading: Ερώτηση με αρ. 23.06.009.01.005, ημερομηνίας 28 Ιουλίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.005
text: |-
  «Στη συνεδρίαση της Κοινοβουλευτικής Επιτροπής Υγείας, στις 7 Ιουλίου 2006, όπου συζητήθηκε το θέμα “Η ποιότητα των νερών κολύμβησης (θάλασσα, πισίνες) και οι κίνδυνοι για τη δημόσια υγεία”, αναφέρθηκε ότι μέχρι την ημέρα εκείνη είχε ελεγχθεί η ποιότητα των νερών σε 135 κολυμβητικές δεξαμενές. Οι αρμόδιοι του Υπουργείου Υγείας πληροφόρησαν τα μέλη της Κοινοβουλευτικής Επιτροπής Υγείας ότι εντοπίστηκαν 15 περιπτώσεις που δεν πληρούσαν τις προδιαγραφές που τίθενται από τις Υγειονομικές Υπηρεσίες και σε 8 περιπτώσεις προωθήθηκε η λήψη δικαστικών μέτρων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Για τα συνολικά αποτελέσματα των ερευνών των Υγειονομικών Υπηρεσιών.

  2. Ποιοι ήταν οι παρανομούντες και ποια μέτρα λήφθησαν εναντίον τους;

  3. Γιατί δεν ανακοίνωσε τα ονόματα των κολυμβητικών δεξαμενών που παρανομούσαν;

  4. Πότε προτίθεται να φέρει ενώπιον της Βουλής των Αντιπροσώπων τροποποίηση του σχετικού νόμου και των σχετικών κανονισμών;»
