answers:
- http://www2.parliament.cy/parliamentgr/008_03/23_06_008_02_337.htm
by:
- Περδίκης Γιώργος
date: '2003-05-21'
heading: Ερώτηση με αρ. 23.06.008.02.337 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη την 21η Μαΐου 2003
identifier: 23.06.008.02.337
text: |-
  «Έχω πληροφορηθεί ότι ο αρχαιολογικός χώρος του Κουρίου δε συμπεριλαμβάνεται στον κατάλογο της Παγκόσμιας Κληρονομιάς της ΟΥΝΕΣΚΟ. Σύμφωνα με τις πληροφορίες μου, το 1985 υποβλήθηκε από την Κυπριακή Δημοκρατία αίτηση για εγγραφή του αρχαιολογικού χώρου του Κουρίου, ώστε να συμπεριληφθεί στον κατάλογο της Παγκόσμιας Κληρονομιάς. Η εξέταση της αίτησης, όμως, από τη Γραμματεία της Συνθήκης για την Προστασία της Παγκόσμιας Κληρονομιάς αναβλήθηκε και από τότε η Κυπριακή Δημοκρατία ουδέποτε εισηγήθηκε ξανά τη συμπερίληψη του αρχαιολογικού χώρου του Κουρίου στον κατάλογο. Ο συγκεκριμένος χώρος δεν περιλαμβάνεται ούτε στον κατάλογο των προτεινόμενων από την Κυπριακή Δημοκρατία χώρων για εξέταση από τη Γραμματεία της Συνθήκης και την Προστασία της Παγκόσμιας Κληρονομιάς.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Γιατί από το 1985 μέχρι σήμερα δεν έγινε καμιά προσπάθεια από την Κυπριακή Δημοκρατία για εγγραφή του αρχαιολογικού χώρου του Κουρίου, ο οποίος σήμερα είναι ένας από τους λιγοστούς αρχαιολογικούς χώρους στην Κύπρο με τόση έκταση και σημασία, στον κατάλογο της Παγκόσμιας Κληρονομιάς;

  Ποια σχέση έχει αυτή η αδράνεια της Κυπριακής Δημοκρατίας με τα σχέδια που βρίσκονται σήμερα σε εξέλιξη για τουριστική αξιοποίηση των αρχαιολογικών χώρων;»
