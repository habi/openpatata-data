answers:
- http://www2.parliament.cy/parliamentgr/008-3f/23_06_010_02.735.htm
identifier: 23.06.010.02.735
question:
  by:
  - Περδίκης Γιώργος
  date: '2013-07-04'
  text: |-
    «Από την απάντηση του Υπουργού Γεωργίας, Φυσικών Πόρων και Περιβάλλοντος κ. Νίκου Κουγιάλη στην ερώτησή μου με αρ. 23.06.010.02.500 πληροφορήθηκα ότι, στα πλαίσια της προσπάθειας που καταβάλλει η αρμόδια αρχή (Συμβούλιο Φυτοπροστατευτικών Προϊόντων και Βιοκτόνων) για την αποτροπή της κακόβουλης χρήσης του σκευάσματος “Lannate 20 SL”, έχει επιβληθεί στους πωλητές του προϊόντος να τηρούν ειδικό έντυπο αγοράς κατά την πώλησή του, στο οποίο ο αγοραστής να υπογράφει την παραλαβή της συγκεκριμένης ποσότητας, να δηλώνει το σκοπό της χρήσης του σκευάσματος, καθώς και ότι γνωρίζει τις ποινές που προβλέπονται από το νόμο για την παράνομη χρήση του.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γίνονται τακτικοί έλεγχοι, για να διαπιστωθεί ότι οι πωλητές του σκευάσματος “Lannate 20 SL” τηρούν ειδικό έντυπο αγοράς κατά την πώλησή του και ότι ενημερώνουν τους αγοραστές για τις ποινές που προβλέπονται στο νόμο για την παράνομη χρήση του.»
  title: Ερώτηση με αρ. 23.06.010.02.735, ημερομηνίας 4 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
