_id: 23.06.009.02.481_485
_position_on_page: 485
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_481.htm
by:
- Περδίκης Γιώργος
date: '2008-05-27'
heading: Ερώτηση με αρ. 23.06.009.02.481, ημερομηνίας 27 Μαΐου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.02.481
text: |-
  «Έχω πληροφορηθεί ότι η Υπηρεσία Ενέργειας του Υπουργείου Εμπορίου, Βιομηχανίας και Τουρισμού πάσχει από σοβαρή έλλειψη προσωπικού και διοικητικών αναβαθμίσεων. Πολλοί είναι αυτοί που υποστηρίζουν ότι η υπηρεσία πρέπει να αναβαθμιστεί σε τμήμα και να ενισχυθεί με προσωπικό και πρόσθετες λειτουργικές δυνατότητες. Η υπηρεσία σήμερα έχει να αντιμετωπίσει μεγάλες προκλήσεις: Το φυσικό αέριο, το κυπριακό πετρέλαιο, ο έλεγχος της διακίνησης του πετρελαίου στην Κύπρο, η προώθηση των ανανεώσιμων πηγών ενέργειας είναι κάποιες από τις μεγάλες πρόσθετες σημερινές της ευθύνες.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν υπάρχουν σχέδια πρόσληψης μόνιμου προσωπικού στην Υπηρεσία Ενέργειας και αν προτίθεται να προχωρήσει η διοικητική αναβάθμιση της υπηρεσίας σε τμήμα του υπουργείου.»
