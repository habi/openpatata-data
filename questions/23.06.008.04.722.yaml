answers:
- http://www2.parliament.cy/parliamentgr/008_03b/23_06_008_04_722.htm
by:
- Περδίκης Γιώργος
date: '2005-03-21'
heading: Ερώτηση με αρ. 23.06.008.04.722, ημερομηνίας 21ης Μαρτίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.722
text: |-
  «Είναι φανερό ότι η κυπριακή μελισσοκομία έχει πληγεί ανεπανόρθωτα από τις τελευταίες ανακοινώσεις σχετικά με την ανίχνευση ξένων ουσιών στο κυπριακό μέλι. Τα εισαγόμενα μέλια και ιδιαίτερα το ελληνικό έχουν εξοστρακίσει την επιτόπια παραγωγή από την αγορά. Εάν συνεχιστεί αυτή η κατάσταση, αναμένεται ότι θα υποβαθμιστεί και τελικά θα εξαφανιστεί και η κυπριακή μελισσοκομία. Μαζί της θα υποβαθμιστεί και θα χαθεί ο ρόλος της μέλισσας στην επικονίαση, οπότε θα πληγούν τόσο η ήμερη όσο και η άγρια χλωρίδα του τόπου.

  Η ύπαρξη του προβλήματος, οι διαστάσεις του και οι συνέπειες επί της οικονομίας είναι γνωστές.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων ποια ακριβώς μέτρα θα λάβει, ώστε να στηριχθεί και να επιβιώσει η κυπριακή μελισσοκομία, ιδιαίτερα ενόψει της επόμενης συγκομιδής μελιού, η οποία αναμένεται να παρουσιάσει το ίδιο ακριβώς πρόβλημα.»
