answers: []
by:
- Περδίκης Γιώργος
date: '2010-05-28'
heading: Ερώτηση με αρ. 23.06.009.04.1225, ημερομηνίας 28 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1225
text: |-
  «Στη συνεδρίαση της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών την Τρίτη, 11 Μαΐου 2010, συζητήθηκε το θέμα των καθυστερημένων οφειλών της Εκκλησίας της Κύπρου προς το Τμήμα Εσωτερικών Προσόδων. Πρόκειται για καθυστερημένες οφειλές για το φόρο ακίνητης περιουσίας και κεφαλαιουχικών κερδών των εκκλησιαστικών ιδρυμάτων.

  Στο τέλος της συνεδρίας ο Υπουργός Οικονομικών κ. Χαρίλαος Σταυράκης δεσμεύτηκε ότι θα απευθυνθεί προς το Μακαριότατο Αρχιεπίσκοπο Κύπρου κ. Χρυσόστομο, για να ξεκινήσει η επαναδιαπραγμάτευση της συμφωνίας τους που αφορά τα εκκλησιαστικά χρέη και θεωρήθηκε ετεροβαρής υπέρ της Εκκλησίας της Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προχωρήσει η διαδικασία των συζητήσεων, ούτως ώστε να μπορέσει το κράτος να εισπράξει μέρος ή το όλον των οφειλών της Εκκλησίας της Κύπρου. Επίσης, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το γεγονός της μη υπογραφής της συμφωνίας οδηγεί σε απώλεια εσόδων για το κράτος πέραν των τόκων των καθυστερημένων οφειλών.»
