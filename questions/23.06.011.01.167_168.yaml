_id: 23.06.011.01.167_168
_position_on_page: 168
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-09-26'
heading: Ερώτηση με αρ. 23.06.011.01.167, ημερομηνίας 26 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.167
text: |-
  «Σύμφωνα με τον περί Εφαρμογής της Ιατρικώς Υποβοηθούμενης Αναπαραγωγής Νόμο, “ζευγάρι” σημαίνει άντρα και γυναίκα που έχουν τελέσει νόμιμα γάμο ή διατηρούν σταθερή και μόνιμη σχέση. Ο νόμος, σύμφωνα με το άρθρο 4 αυτού, εφαρμόζεται σε ζευγάρια και μονήρη άτομα υπό συγκεκριμένες προϋποθέσεις, για να αντιμετωπίζεται η αδυναμία απόκτησης τέκνων με φυσικό τρόπο ή για να αποφεύγεται η μετάδοση στο τέκνο σοβαρής ασθένειας. Σύμφωνα με το ειδικό έντυπο το οποίο εκδόθηκε από το Υπουργείο Υγείας, όσον αφορά στην επιδότηση υπογόνιμων ζευγαριών για σκοπούς εξωσωματικής γονιμοποίησης, στον κατάλογο των στοιχείων που πρέπει να προσκομίζεται μαζί με την αίτηση για επιχορήγηση εξωσωματικής θεραπείας περιλαμβάνεται και πιστοποιητικό γάμου.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τους λόγους για τους οποίους εξαιρούνται του δικαιώματος διεκδίκησης επιχορήγησης εξωσωματικής θεραπείας ζευγάρια που δεν έχουν συνάψει γάμο, αλλά και μονήρη άτομα, δεδομένου ότι ο νόμος το επιτρέπει.

  Παρακαλώ επίσης όπως ενημερώσει τη Βουλή των Αντιπροσώπων κατά πόσο προτίθεται να αφαιρέσει από τον κατάλογο των στοιχείων της αίτησης το πιστοποιητικό γάμου και κατά πόσο προτίθεται να προχωρήσει στην αλλαγή των εντύπων, ούτως ώστε και τα μονήρη άτομα να μπορούν να υποβάλλουν αίτηση.»
