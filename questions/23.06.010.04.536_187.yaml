_id: 23.06.010.04.536_187
_position_on_page: 187
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_536.htm
by:
- Περδίκης Γιώργος
date: '2015-04-16'
heading: Ερώτηση με αρ. 23.06.010.04.536, ημερομηνίας 16 Απριλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.536
text: |-
  «Έχω πληροφορηθεί για την απόφαση της Επιτροπής Ιδιοκτητών Λίμνης Παραλιμνίου αναφορικά με το αίτημά της προς την Αρδευτική Επιτροπή Παραλιμνίου όπως προχωρήσει αμέσως στη διάνοιξη του καναλιού της λίμνης, ώστε να αποξηρανθεί το συντομότερο με σκοπό την καλλιέργεια της γης. Σε αντίθετη περίπτωση, όπως αναφέρεται σε επιστολή που απέστειλε η επιτροπή στην Επαρχιακή Διοίκηση Αμμοχώστου, θα προχωρήσουν στη λήψη νομικών μέτρων. Η Επιτροπή Ιδιοκτητών Λίμνης Παραλιμνίου, στην ίδια επιστολή, εκφράζει τη δυσαρέσκειά της για το γεγονός ότι η κυβέρνηση θέλει να εφαρμόσει το διαχειριστικό σχέδιο για το δίκτυο “Natura 2000”, παρ’ όλο που δεν έχει επιλυθεί το ιδιοκτησιακό καθεστώς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να λυθεί οριστικά το πρόβλημα αναφορικά με το ιδιοκτησιακό καθεστώς της Λίμνης Παραλιμνίου και να αποτραπεί η διάνοιξη του καναλιού της λίμνης, γεγονός που θα οδηγήσει στην αποξήρανση της λίμνης.»
