_id: 23.06.010.05.253_252
_position_on_page: 252
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_253.htm
by:
- mp_id: perdikis-giorgos
date: '2015-12-09'
heading: Ερώτηση με αρ. 23.06.010.05.253, ημερομηνίας 9 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.253
text: |-
  «Πριν από πολλά χρόνια είχα την ευκαιρία να επισκεφθώ προσωπικά μια από τις πρώτες κινητές εκπαιδευτικές μονάδες του προγράμματος “Μέντωρ” και θυμάμαι ότι απεκόμισα τις καλύτερες εντυπώσεις. Όπως πληροφορούμαι, το Υπουργείο Παιδείας και Πολιτισμού είχε προμηθεύσει τα σχολεία με ένα σημαντικό αριθμό κινητών μονάδων, ίσως δεκαοκτώ, με αρκετά υψηλό κόστος (σύμφωνα με τις πληροφορίες μου, πέραν των €500.000). Αυτές οι μονάδες σήμερα φαίνεται να μην είναι πλέον κινητές, είναι σταθμευμένες σε χώρους εκτός των εκπαιδευτηρίων, δε διακινούνται σε δημόσιους χώρους και γενικώς θεωρείται ότι έχουν αδρανοποιηθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το κόστος αγοράς, συντήρησης και λειτουργίας των μονάδων του προγράμματος “Μέντωρ” και σε ποια φάση βρίσκεται τώρα το πρόγραμμα.»
