answers:
- http://www2.parliament.cy/parliamentgr/008_03c/23_06_009_01_006.htm
identifier: 23.06.009.01.006
question:
  by:
  - Τορναρίτης Νίκος
  date: '2006-07-28'
  text: |-
    «Παρακαλείται το αρμόδιο υπουργείο να πληροφορήσει τη Βουλή των Αντιπροσώπων σε ποιες ενέργειες προτίθεται να προβεί σχετικά με τα πιο κάτω ζητήματα, που αφορούν τους καθηγητές συμβουλευτικής και επαγγελματικής αγωγής (ΣΕΑ-ΟΕΛΜΕΚ):

    1. Η συνεχής και επιστημονική επιμόρφωση των καθηγητών ΣΕΑ είναι απαραίτητη, αφού το έργο που επιτελείται από τον κλάδο είναι αναμφισβήτητα νευραλγικής σημασίας.

    2. Το εύρος των αρμοδιοτήτων και των καθηκόντων τους, σε συνάρτηση με τις νέες αλλαγές σε ό,τι αφορά το νόμο για την ειδική αγωγή και εκπαίδευση, καθιστά απαραίτητη την οριοθέτηση των καθηκόντων αυτών, έτσι ώστε να μην επηρεάζεται η απρόσκοπτη και ουσιαστική συμβουλευτική στήριξη στα παιδιά με ειδικές ανάγκες.

    3. Για την κοινοποίηση προσωπικών δεδομένων των μαθητών θα πρέπει να εξασφαλίζεται η γραπτή συγκατάθεσή τους και να διευκρινίζεται σαφώς ο σκοπός για τον οποίο θα κοινοποιούνται, κάτι που δε διασφαλίζεται με τα ισχύοντα έντυπα και τις διαδικασίες που καλούνται να ακολουθούν οι σύμβουλοι-καθηγητές στο δημόσιο σχολείο. Απαιτείται προσαρμογή του επαγγελματικού πλαισίου και των διαδικασιών που ακολουθεί ο καθηγητής ΣΕΑ, καθώς και των εντύπων της ΥΣΕΑ που χρησιμοποιεί στο σχολείο στο πλαίσιο του νόμου για προστασία δεδομένων προσωπικού χαρακτήρα.»
  title: Ερώτηση με αρ. 23.06.009.01.006, ημερομηνίας 28 Ιουλίου 2006, του βουλευτή
    εκλογικής περιφέρειας Λευκωσίας κ. Νίκου Τορναρίτη
