answers:
- http://www2.parliament.cy/parliamentgr/008-3f/23_06_010_02.088.htm
identifier: 23.06.010.02.088
question:
  by:
  - Περδίκης Γιώργος
  date: '2012-09-05'
  text: |-
    «Έχουμε διαπιστώσει ότι, ιδιαίτερα φέτος, αρκετοί συμπατριώτες μας αποφάσισαν να πραγματοποιήσουν φθηνές διακοπές “κοντά στη φύση”. Το γεγονός ότι οι οργανωμένοι κατασκηνωτικοί χώροι είναι λίγοι και υπερπλήρεις, καθώς και το γεγονός ότι φέτος ο κατασκηνωτικός χώρος Τροόδους δε λειτούργησε οδήγησαν αρκετούς συμπολίτες μας στο να εισέλθουν στην προστατευόμενη περιοχή της χερσονήσου του Ακάμα και να στήσουν πρόχειρα καταλύματα. Ορισμένοι από αυτούς κατασκήνωσαν εκεί καθ’ όλη τη διάρκεια της καλοκαιρινής περιόδου, προκαλώντας οχληρία και διαπράττοντας ασχημίες, αλλά και εμποδίζοντας τους υπόλοιπους πολίτες και παραθεριστές να χαρούν τις παραλίες και τις ακτές. Τέλος, πολλοί από αυτούς, φεύγοντας, άφησαν πίσω τους, στις πιο απομακρυσμένες και δύσκολα προσβάσιμες από συνεργεία καθαριότητας περιοχές, σωρούς από σκουπίδια και υπολείμματα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εντοπιστεί και αξιολογηθεί το πρόβλημα που αντιμετωπίζει αυτή η προστατευόμενη περιοχή του νησιού μας, καθώς και πώς σχεδιάζει να δώσει τέρμα σε αυτή τη φυσική καταστροφή.»
  title: Ερώτηση με αρ. 23.06.010.02.088, ημερομηνίας 5 Σεπτεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
