_id: 23.06.009.03.454_457
_position_on_page: 457
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_454.htm
by:
- Μητσόπουλος Τάσος
date: '2009-03-24'
heading: Ερώτηση με αρ. 23.06.009.03.454, ημερομηνίας 24 Μαρτίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.454
text: |-
  «Η 24η Μαρτίου καθιερώθηκε ως η Παγκόσμια Ημέρα Ενημέρωσης και Αγώνα Ενάντια στη Φυματίωση. Δυστυχώς, η νόσος ξεκίνησε να αποτελεί παγκόσμια απειλή, μιας και στην Ευρώπη υπολογίζεται ότι κάθε έτος 445.000 άτομα (50 κάθε ώρα) νοσούν με φυματίωση και 60.000 (8 κάθε ώρα) πεθαίνουν από την ασθένεια. Με αφορμή τα πιο πάνω στοιχεία και με βάση τα επίσημα στοιχεία που κατέθεσε η Πνευμονολογική Κλινική του Γενικού Νοσοκομείου Λευκωσίας, σύμφωνα με τα οποία τα τελευταία πέντε χρόνια τα περιστατικά φυματίωσης παρουσιάζουν αυξητική τάση, παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Ποιος ο ακριβής αριθμός κρουσμάτων φυματίωσης που έχουν καταγραφεί για το έτος 2008;

  2. Πόσα από αυτά αφορούν Κυπρίους και πόσα αλλοδαπούς;

  3. Ποιος ο προγραμματισμός δραστηριοτήτων για τη μείωση της εξάπλωσης της ασθένειας;

  4. Ποιες οι εκδηλώσεις για ενημέρωση του κοινού με αφορμή την Παγκόσμια Ημέρα Ενημέρωσης και Αγώνα Ενάντια στη Φυματίωση;»
