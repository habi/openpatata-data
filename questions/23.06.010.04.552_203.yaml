_id: 23.06.010.04.552_203
_position_on_page: 203
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_552.htm
by:
- Περδίκης Γιώργος
date: '2015-05-06'
heading: Ερώτηση με αρ. 23.06.010.04.552, ημερομηνίας 6 Μαΐου 2015, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.04.552
text: |-
  «Έχω παρατηρήσει ότι τους τελευταίους μήνες υπάρχει μεγάλη καθυστέρηση στην παροχή ταχυδρομικών υπηρεσιών. Σημαντικές επιστολές φθάνουν στους παραλήπτες τους εκ των υστέρων, με αποτέλεσμα να μη γίνεται εφικτός ο χειρισμός τους, ενώ επιπρόσθετα προκύπτει το ενδεχόμενο πρόκλησης παρεξηγήσεων, αφού η αλληλογραφία δεν παραδίδεται εντός των ενδεικνυόμενων πλαισίων. Εύλογα επίσης προκύπτει το ερώτημα τι συμβαίνει όσον αφορά τις περιπτώσεις πολιτών που λαμβάνουν αλληλογραφία σε σχέση με τις υποχρεώσεις τους προς το κράτος ή/και άλλους φορείς και οργανισμούς λόγω της τόσης καθυστέρησης, με αποτέλεσμα να εκπνέουν οι διορίες και επαγωγικά να επωμίζονται οι πολίτες αδικαιολόγητες πληρωμές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους παρατηρείται τόσο μεγάλη καθυστέρηση στην παροχή ταχυδρομικών υπηρεσιών, καθώς επίσης τα μέτρα που προτίθεται να λάβει, προκειμένου το θέμα να επιλυθεί άμεσα και αποτελεσματικά.»
