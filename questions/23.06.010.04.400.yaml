answer: http://www2.parliament.cy/parliamentgr/008_3g/23_06_010_04_400.htm
identifier: 23.06.010.04.400
question:
  by:
  - Περδίκης Γιώργος
  date: '2015-01-29'
  text: |
    «Σε παλαιότερη απάντηση του Υπουργού Εσωτερικών κ. Σωκράτη Χάσικου σε ερώτησή μου με αρ. 23.06.010.03.378, αναφορικά με την ιεραρχική προσφυγή που υπέβαλε ο δήμος Σωτήρας στο Υπουργείο Εσωτερικών για το θέμα της ειδοποίησης επιβολής διοικητικού προστίμου που του επιδόθηκε από την Πολεοδομική Αρχή για την εκτέλεση αναπτυξιακών έργων (ανέγερση οικοδομών, τοποθέτηση προκατασκευασμένων τοιχίων από σκυρόδεμα και βράχους, εκβραχισμό και διαφοροποίηση της μορφολογίας του ανάγλυφου του εδάφους) εντός της ζώνης προστασίας της παραλίας, πληροφορήθηκα ότι η ιεραρχική προσφυγή που υποβλήθηκε από το δήμο Σωτήρας έχει απορριφθεί. Επιπρόσθετα, πληροφορήθηκα ότι η Πολεοδομική Αρχή μπορεί να ενεργήσει, σε περίπτωση μη συμμόρφωσης προς την ειδοποίηση επιβολής προστίμου, σύμφωνα με το άρθρο 48 του περί Πολεοδομίας και Χωροταξίας Νόμου, που προνοεί τη λήψη δικαστικών μέτρων για την είσπραξη του οφειλόμενου ποσού ως αστικό χρέος οφειλόμενο στη Δημοκρατία.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε έχει απορριφθεί η εν λόγω ιεραρχική προσφυγή, αν ο δήμος Σωτήρας έχει καταβάλει το διοικητικό πρόστιμο που αναγράφεται στην ειδοποίηση επιβολής προστίμου και, σε αντίθετη περίπτωση, αν η Πολεοδομική Αρχή προτίθεται να ενεργήσει με βάση το άρθρο 48 του περί Πολεοδομίας και Χωροταξίας Νόμου και να λάβει δικαστικά μέτρα για την είσπραξη του οφειλόμενου ποσού.»
  title: Ερώτηση με αρ. 23.06.010.04.400, ημερομηνίας 29 Ιανουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
