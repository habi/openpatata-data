answers: []
by:
- Μαύρου Ελένη
date: '2004-04-26'
heading: Ερώτηση με αρ. 23.06.008.03.549, ημερομηνίας 26 Απριλίου 2004, της βουλευτού
  εκλογικής περιφέρειας Λευκωσίας κ. Ελένης Μαύρου
identifier: 23.06.008.03.549
text: |-
  «Έχουμε ενημερωθεί από γονείς κωφών παιδιών ότι οι ιατρικές υπηρεσίες του κράτους προτίθενται να έχουν την αποκλειστικότητα του καθορισμού του ιατρικού κέντρου, του θεράποντα ιατρού, αλλά και του τύπου του κοχλιακού εμφυτεύματος που θα εφαρμόζεται σε κάθε παιδί. Στη διαδικασία επιλογής μάλιστα του εμφυτεύματος καθοριστικό κριτήριο θα είναι η χαμηλή τιμή και όχι η καταλληλότητα του εμφυτεύματος για κάθε συγκεκριμένη περίπτωση.

  Γνωρίζοντας ότι οι συγκεκριμένες διαδικασίες προμήθειας των εμφυτευμάτων είναι χρονοβόρες και τους φόβους ότι αυτές είναι διάτρητες, καθώς και το αίτημα πολλών γονιών για το δικαίωμά τους στην ελεύθερη πληροφόρηση και επιλογή σε σχέση με αυτό το πολύ σημαντικό θέμα, που αφορά το μέλλον των παιδιών τους, παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Κατά πόσο προτίθεται να διασφαλίζει στους γονείς των κωφών παιδιών το δικαίωμα επιλογής του θεράποντα ιατρού, του ιατρικού κέντρου νοσηλείας και κυρίως το δικαίωμα επιλογής του κοχλιακού εμφυτεύματος.

  2. Εάν έχει μελετήσει το ενδεχόμενο καθορισμού των ελάχιστων προδιαγραφών και του ελάχιστου κόστους της εγχείρησης και της αγοράς κοχλιακού εμφυτεύματος, ώστε να χρηματοδοτούνται απευθείας οι γονείς για τις επεμβάσεις αυτές.
