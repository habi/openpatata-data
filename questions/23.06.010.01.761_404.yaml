_id: 23.06.010.01.761_404
_position_on_page: 404
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.761.htm
by:
- mp_id: perdikis-giorgos
date: '2012-04-20'
heading: Ερώτηση με αρ. 23.06.010.01.761, ημερομηνίας 20 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.761
text: |-
  «Στο χωριό Αγκλεισίδες στην επαρχία Λάρνακας υπάρχει πολύ σοβαρό πρόβλημα με τη λειτουργία του αποχετευτικού συστήματος για τον προσφυγικό οικισμό. Μετά την επισκευή του βιολογικού σταθμού και την επαναλειτουργία του συστήματος αποδείχθηκε ότι το κόστος λειτουργίας και συντήρησης του έργου είναι εξαιρετικά δυσβάσταχτο για τα πενιχρά οικονομικά της κοινότητας. Η κοινοτική αρχή ζητά τη διαγραφή του χρέους και την οικονομική στήριξη από την πολιτεία. Επίσης, ζητά όπως μελετηθεί η σύνδεση ολόκληρης της κοινότητας με το αποχετευτικό σύστημα άλλων χωριών και η παύση λειτουργίας του ενεργοβόρου και αντιοικονομικού πεπαλαιωμένου συστήματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση μελετά οποιοδήποτε μέτρο για την απάμβλυνση των προβλημάτων που αντιμετωπίζει με το αποχετευτικό η κοινότητα Αγκλεισίδων της επαρχίας Λάρνακας.»
