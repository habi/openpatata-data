answers:
- http://www2.parliament.cy/parliamentgr/008_3e/23_06_009_05_01.353.htm
identifier: 23.06.009.05.01.353
question:
  by:
  - Χατζηγιάννης Κυριάκος
  date: '2010-11-10'
  text: |-
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Ακολουθείται η σωστή διαδικασία χυσίματος του γάλακτος, στις περιπτώσεις όπου εντοπίζεται μολυσμένο από αφλατοξίνες γάλα, και η καταστροφή του γάλακτος γίνεται σύμφωνα με τη διαχείριση υγρών αποβλήτων; Όπως με έχουν πληροφορήσει, ανοίγεται το στόμιο του ψυγείου και αφήνεται το γάλα να ρέει στο δρόμο.

    2. Προτίθεται η κυβέρνηση να αποζημιώσει τους κτηνοτρόφους για το γάλα της φετινής χρονιάς, ως επίσης και της περσινής και, εάν όχι, γιατί και πού στηρίζεται αυτή η απόφαση;

    3. Έχει υποχρέωση η αρμόδια αρχή να αναγράφει στο έντυπο δέσμευσης/κατάσχεσης γάλακτος τη δυνατότητα ενστάσεως από τον παραγωγό; Δίνεται το δικαίωμα στον παραγωγό να υποβάλει ένσταση και, εάν όχι, ποιοι οι λόγοι για τους οποίους δεν μπορεί να το κάνει;

    4. Οι αναλύσεις του γάλακτος από τις επηρεαζόμενες κτηνοτροφικές μονάδες έχουν γίνει με διαπιστευμένη μέθοδο, ποιο είναι το ποσοστό λάθους της μεθόδου και λαμβάνεται αυτό υπόψη; Ποιες είναι αυτές οι κτηνοτροφικές μονάδες και από ποιες χύθηκε το γάλα;»
  title: Ερώτηση με αρ. 23.06.009.05.01.353, ημερομηνίας 10 Νοεμβρίου 2010, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
