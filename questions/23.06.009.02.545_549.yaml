_position_on_page: 549
_sources:
- http://www2.parliament.cy/parliamentgr/008_02/chronological/008_02_TB.htm
answers:
- http://www2.parliament.cy/parliamentgr/008_03c/23_06_009_02_545.htm
by:
- Χατζηγιάννης Κυριάκος
date: '2008-06-17'
heading: Ερώτηση με αρ. 23.06.009.02.545, ημερομηνίας 17 Ιουνίου 2008, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.02.545
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο:

  1. η κυβέρνηση προτίθεται να ετοιμάσει σχέδιο εκρίζωσης μόνιμων καλλιεργειών, κυρίως φρουτόδεντρων και εσπεριδοειδών, προκειμένου να αντιμετωπισθεί η έλλειψη νερού, καθώς και να αποκαταστήσει τις ζημιές των γεωργών για τις μόνιμες καλλιέργειές τους,

  2. μπορεί να ανασταλεί η υποχρέωση της επαναφύτευσης δέντρων στην περίπτωση του σχεδίου αναδιάρθρωσης καλλιεργειών, που εμπίπτει στο Σχέδιο Αγροτικής Ανάπτυξης 2004-2006,

  3. στην περίπτωση κατά την οποία ένας δικαιούχος του σχεδίου αναδιάρθρωσης καλλιεργειών διακόψει το σχέδιο και δεν επαναφυτέψει λόγω έλλειψης νερού, θα κληθεί να επιστρέψει την ενίσχυση που έχει πάρει για την εκρίζωση των καλλιεργειών,

  4. η κυβέρνηση προτίθεται να ανοίξει εκ νέου σχέδιο αναδιάρθρωσης καλλιεργειών, δεδομένου ότι υπάρχει τεράστιο ενδιαφέρον από πλευράς γεωργών,

  5. μπορεί να γίνει αλλαγή στο σχέδιο αμπελουργίας, ώστε να μπορεί ένας γεωργός με ελάχιστη έκταση, ενός δεκαρίου, να συμμετέχει στο σχέδιο,

  6. η κυβέρνηση προτίθεται να επανεξετάσει την πολιτική της σε σχέση με την ενίσχυση των φραγμάτων της Κυπερούντας και άλλων ορεινών περιοχών.»
