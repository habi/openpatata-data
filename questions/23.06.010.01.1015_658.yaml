_id: 23.06.010.01.1015_658
_position_on_page: 658
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1015.htm
by:
- mp_id: perdikis-giorgos
date: '2012-06-22'
heading: Ερώτηση με αρ. 23.06.010.01.1015, ημερομηνίας 22 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1015
text: |-
  «Σύμφωνα με τους υπολογισμούς της Παγκόσμιας Οργάνωσης Υγείας, περίπου 220 000 άτομα πεθαίνουν ετησίως σε ολόκληρο τον κόσμο από φυτοφάρμακα. Σύμφωνα με τα στοιχεία, καταγράφονται συχνές δηλητηριάσεις από τον άμεσο χειρισμό των αγροτικών φαρμάκων και την εισροή στον οργανισμό από την κατανάλωση τροφών με υπολείμματα φυτοφαρμάκων, αλλά και την ακούσια έκθεση μεγάλου μέρους του πληθυσμού μέσω των τροφών, του νερού και του αέρα, καθώς και λόγω της φροντίδας των κήπων και άλλων πράσινων σημείων. Οι ενεργές δραστικές ουσίες των φυτοφαρμάκων συχνά αποθηκεύονται στους λιπαρούς ιστούς του ανθρώπινου οργανισμού με χρόνιες επιπτώσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των ατόμων που πέθαναν στην Κύπρο από φυτοφάρμακα ανά έτος κατά τα τελευταία πέντε χρόνια.»
