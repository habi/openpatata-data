answers:
- http://www2.parliament.cy/parliamentgr/008_03c/23_06_009_02_117.htm
identifier: 23.06.009.02.117
question:
  by:
  - Φακοντής Αντρέας
  date: '2007-10-08'
  text: |-
    «Κατά την πρόσφατη επίσκεψή μου στην κοινότητα Φύτη της επαρχίας Πάφου, μου τέθηκε το αίτημα για παραχώρηση οικονομικής βοήθειας στην κοινότητα για αποπληρωμή του δανείου, ύψους £50.000, που είχε συνάψει το προηγούμενο κοινοτικό συμβούλιο Φύτης. Σκοπός της σύναψης του δανείου ήταν η εξασφάλιση χρημάτων για απαλλοτρίωση της κατοικίας του κ. Φίλιππου Θεοδοσίου, ώστε αυτή να χρησιμοποιηθεί ως πολιτιστικό κέντρο και μουσείο.

    Η κοινότητα Φύτης αριθμοί 70 κατοίκους, από τους οποίους οι περισσότεροι είναι συνταξιούχοι. Τα έσοδα από τη φορολογία των κατοίκων ανέρχονται στις £4.000, πράγμα που καθιστά αδύνατη την κάλυψη της ετήσιας δόσης αποπληρωμής του δανείου, που ανέρχεται στις £9.000 περίπου.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο υπάρχει η δυνατότητα παροχής οικονομικής βοήθειας στο κοινοτικό συμβούλιο Φύτης για αποπληρωμή του συγκεκριμένου δανείου.»
  title: Ερώτηση με αρ. 23.06.009.02.117, ημερομηνίας 8 Οκτωβρίου 2007, του βουλευτή
    εκλογικής περιφέρειας Πάφου κ. Αντρέα Φακοντή
