answers:
- http://www2.parliament.cy/parliamentgr/008_3g/23_06_010_03_357.htm
by:
- Περδίκης Γιώργος
date: '2013-11-29'
heading: Ερώτηση με αρ. 23.06.010.03.357, ημερομηνίας 29 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.357
text: |-
  «Έχω πληροφορηθεί από επιστολή της Παγκύπριας Οργάνωσης Πολυτέκνων προς τον πρόεδρο και τα μέλη της Κοινοβουλευτικής Επιτροπής Συγκοινωνιών και Έργων, ημερομηνίας 26 Σεπτεμβρίου 2013, για το αίτημα της οργάνωσης αναφορικά με τη συνέχιση της δωρεάν μεταφοράς των μαθητών παιδιών πολύτεκνων οικογενειών. Φαίνεται ότι οι πολύτεκνες οικογένειες που στέλνουν δύο ή και περισσότερα παιδιά στο σχολείο θα κληθούν να επωμιστούν δυσβάστακτο οικονομικό βάρος. Στην επιστολή της η Παγκύπρια Οργάνωση Πολυτέκνων αναφέρει ότι, εάν και εφόσον είναι οικονομικά δύσκολο να παραχωρηθεί η δωρεάν μεταφορά όλων των μαθητών παιδιών πολύτεκνων οικογενειών, είναι πρόθυμοι να συζητήσουν εναλλακτικούς τρόπους, όπως π.χ. μείωση κατά 50% του κομίστρου για το πρώτο και δεύτερο παιδί και δωρεάν μεταφορά για το τρίτο, τέταρτο κ.ο.κ. παιδί της οικογένειας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν αντιμετωπίζει θετικά το αίτημα της Παγκύπριας Οργάνωσης Πολυτέκνων.»
