answers:
- http://www2.parliament.cy/parliamentgr/008_03b/23_06_008_05_034.htm
by:
- Περδίκης Γιώργος
date: '2005-09-12'
heading: Ερώτηση με αρ. 23.06.008.05.034, ημερομηνίας 12 Σεπτεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.034
text: |-
  «Έχω παρατηρήσει ότι σε πολλές υπέργειες διαβάσεις στους κυπριακούς αυτοκινητοδρόμους παρατηρείται μία άσχημη εικόνα λόγω έλλειψης συντήρησης. Έχω εντοπίσει ότι σε ορισμένες περιπτώσεις τα μεταλλικά περιτοιχίσματα έχουν οξιδωθεί, ενώ σε άλλες περιπτώσεις υπάρχουν φθορές επί του σκυροδέματος, που προκαλούν άσχημη εντύπωση. Επίσης, σε άλλες περιπτώσεις εντοπίζονται υπολείμματα από την εποχή της κατασκευής τους (καλούπια, σίδερα κ.λπ.). Τέλος, σε πολλές υπέργειες διαβάσεις υπάρχουν αναγραμμένα διάφορα συνθήματα που ενοχλούν την αισθητική των οδηγών και των διερχομένων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες και τα μέτρα που λαμβάνει, ώστε να αντιμετωπιστούν όλα αυτά τα προβλήματα συντήρησης και κατά συνέπεια μη ευπρεπούς εικόνας που εντοπίζονται σε υπέργειες διαβάσεις (κόμβους) στους κυπριακούς αυτοκινητοδρόμους.»
