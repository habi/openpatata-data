answer: http://www2.parliament.cy/parliamentgr/008_3g/23_06_010_03_652.htm
identifier: 23.06.010.03.652
question:
  by:
  - Λουκαΐδης Γιώργος
  date: '2014-05-14'
  text: |
    «Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο προτίθεται να προωθήσει νέο πρόγραμμα προϋπηρεσιακής κατάρτισης και κατά πόσο θα δοθεί προτεραιότητα συμμετοχής στο εν λόγω πρόγραμμα στους εκπαιδευτικούς του ειδικού καταλόγου, δεδομένου ότι κατά τις πρόσφατες μονιμοποιήσεις υπήρξε άνιση μεταχείριση και δε δόθηκε στη μεγάλη πλειοψηφία τους η δυνατότητα διεκδίκησης θέσης.

    Επίσης, παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο κατά τις τελευταίες μονιμοποιήσεις εκπαιδευτικών διάφορων ειδικοτήτων της μέσης εκπαίδευσης κρατήθηκαν κενές οι μόνιμες θέσεις οι οποίες αναλογούν στους εκπαιδευτικούς του ειδικού καταλόγου και οι οποίες δεν πληρώθηκαν.»
  title: Ερώτηση με αρ. 23.06.010.03.652, ημερομηνίας 14 Μαΐου 2014, του βουλευτή εκλογικής περιφέρειας Λευκωσίας κ. Γιώργου Λουκαΐδη
