answers: []
by:
- Περδίκης Γιώργος
date: '2015-10-20'
heading: Ερώτηση με αρ. 23.06.010.05.195, ημερομηνίας 20 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.195
text: |-
  «Στις 28 Σεπτεμβρίου 2015 κοινοποιήθηκε στην Κοινοβουλευτική Επιτροπή Ενέργειας, Εμπορίου, Βιομηχανίας και Τουρισμού από τον Παγκύπριο Σύνδεσμο Επιχειρήσεων Εξοικονόμησης Ενέργειας (ΠΑΣΕΕΞΕ) επιστολή αναφορικά με την ανάγκη αναβάθμισης της πολιτικής εξοικονόμησης ενέργειας. Στην εν λόγω επιστολή ο σύνδεσμος αναφέρει ότι παρατηρείται μεγάλη καθυστέρηση στην εξέταση των αιτήσεων που υποβάλλονται στα πλαίσια του σχεδίου “Εξοικονομώ-Αναβαθμίζω”, με αποτέλεσμα η αγορά να παραμένει αδρανοποιημένη και οι επιχειρήσεις εξοικονόμησης ενέργειας να βρίσκονται σε δυσχερή θέση, αφού οι πελάτες τους αναμένουν την έγκριση των αιτήσεών τους για να ξεκινήσουν την επένδυσή τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να επισπευσθεί η διαδικασία εξέτασης των αιτήσεων του σχεδίου “Εξοικονομώ-Αναβαθμίζω”.»
