answers:
- http://www2.parliament.cy/parliamentgr/008-3f/23_06_010_02.575.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.575, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.575
text: |-
  «Το κοινοτικό συμβούλιο Λυθροδόντα διαμαρτύρεται, γιατί το Τμήμα Κτηματολογίου και Χωρομετρίας καθυστερεί τη διαδικασία επανεκτίμησης των περιουσιών ούτως ώστε να πληρώνουν το αντίστοιχο ποσό ως τέλη στο οικείο συμβούλιο αποχετεύσεων. Επιπλέον, το κοινοτικό συμβούλιο πληρώνει σημαντικά ποσά για τη λειτουργία του αποχετευτικού συστήματος, αφού παρουσιάζεται σοβαρό τεχνικό πρόβλημα, εφόσον σε βροχερές ημέρες αντί των 250 τόνων που δέχεται κανονικά το αποχετευτικό σύστημα συρρέουν 1 000 τόνοι ημερησίως. Το πρόβλημα θα μπορούσε να λυθεί με την κατασκευή δεξαμενής προσωρινής αποθήκευσης αλλά το Τμήμα Πολεοδομίας και Οικήσεως δε φαίνεται να εισακούει τις αγωνιώδεις εκκλήσεις του συμβουλίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε θα γίνει επανεκτίμηση των αξιών των ακινήτων στην κοινότητα Λυθροδόντα και πότε προτίθεται να λύσει το πρόβλημα με τις κακοτεχνίες στο αποχετευτικό σύστημα Λυθροδόντα.»
