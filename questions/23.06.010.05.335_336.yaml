_id: 23.06.010.05.335_336
_position_on_page: 336
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-26'
heading: Ερώτηση με αρ. 23.06.010.05.335, ημερομηνίας 26 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.335
text: |-
  «Έχω πληροφορηθεί ότι το Υπουργείο Εξωτερικών έχει υποβάλει πρόταση προς το Υπουργικό Συμβούλιο για ανανέωση του συμβολαίου δημοσιογράφου που εργοδοτείται στην πρεσβεία της Κυπριακής Δημοκρατίας στη Ρώμη για θέματα τύπου. Πρόκειται για Ελλαδίτη δημοσιογράφο ο οποίος εργάζεται τόσο ως ανταποκριτής στην Ελληνική Ραδιοφωνία Τηλεόραση (ΕΡΤ) όσο και ως ανταποκριτής στο Ραδιοφωνικό Ίδρυμα Κύπρου (ΡΙΚ). Η δαπάνη για την ανανέωση του συμβολαίου του για το έτος 2016 υπολογίζεται περίπου στις €39.000. Σημειώνεται ότι ο προϋπολογισμός της πρεσβείας της Κυπριακής Δημοκρατίας στη Ρώμη ανέρχεται στις €582.000, εκ των οποίων οι €307.000 αφορούν δαπάνες του επιτόπιου προσωπικού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο εξετάστηκε το ενδεχόμενο τα καθήκοντα του εν λόγω δημοσιογράφου για θέματα τύπου να αναλάβει λειτουργός που ήδη εργοδοτείται στην πρεσβεία της Κυπριακής Δημοκρατίας στη Ρώμη και, σε αντίθετη περίπτωση, παρακαλώ τον αρμόδιο υπουργό να ενημερώσει τη Βουλή των Αντιπροσώπων τους λόγους για τους οποίους το Υπουργείο Εξωτερικών δεν προχώρησε με προκήρυξη της θέσης όπως θα όφειλε.»
