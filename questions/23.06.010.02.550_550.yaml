_position_on_page: 550
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.550.htm
by:
- Σταυριανός Πανίκκος
date: '2013-04-26'
heading: Ερώτηση με αρ. 23.06.010.02.550, ημερομηνίας 26 Απριλίου 2013, του βουλευτή
  εκλογικής περιφέρειας Λάρνακας κ. Πανίκκου Σταυριανού
identifier: 23.06.010.02.550
text: |-
  «Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων για τα πιο κάτω θέματα:

  1. Ποιος είναι ο αριθμός διαβητικών ασθενών που λόγω επιπλοκών έχουν υποβληθεί σε ακρωτηριασμό κάτω άκρου ή κάτω άκρων, καθώς και πόσοι εξ αυτών έχουν υποστεί επιπλοκές όρασης λόγω της ασθένειάς τους και ποιο το κόστος των επιπλοκών αυτών για το Υπουργείο Υγείας;

  Επίσης θα ήθελα να πληροφορηθεί το σώμα της Βουλής των Αντιπροσώπων ποια είναι τα στατιστικά δεδομένα άλλων χωρών, ποια τα πρωτόκολλα του Υπουργείου Yγείας σε σχέση με την αντιμετώπιση των διαβητικών στην Κύπρο και ποια πρωτόκολλα εφαρμόζονται σε σχέση με τις οδηγίες από τον Παγκόσμιο Οργανισμό Υγείας (WHO);

  2. Ποια η θέση του Υπουργείου Υγείας σε σχέση με τη θεραπεία με υπερβαρικό οξυγόνο και προσέγγιση του διαβήτη και των επιπλοκών του; Να δοθούν και στατιστικά στοιχεία από Κύπρο και εξωτερικό.

  3. Πόσοι διαβητικοί ασθενείς υπάρχουν στην Κύπρο κατά ηλικία και κατά επαρχία και, αν υπάρχουν, ποια τα στοιχεία για το εξωτερικό;

  4. Ποιος ο αριθμός των ασθενών με νεφρική ανεπάρκεια και ποια τα στατιστικά στοιχεία σε σχέση με τις μεταμοσχεύσεις νεφρών, καθώς και το κόστος για το Υπουργείο Υγείας; Θα ήθελα αναλυτική ενημέρωση κατά επαρχία.

  5. Ποια τα στατιστικά στοιχεία σε σχέση με τους νεφροπαθείς που χρήζουν αιμοδιάλυσης στην Κύπρο και στο εξωτερικό κατά χώρα;»
