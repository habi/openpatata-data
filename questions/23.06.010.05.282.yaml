_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-07'
heading: Ερώτηση με αρ. 23.06.010.05.282, ημερομηνίας 7 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.282
text: |-
  «Έχω πληροφορηθεί για την ενοποιημένη ανάπτυξη μεγάλων και σύνθετων χρήσεων που προγραμματίζεται εντός των διοικητικών ορίων του δήμου Πέγειας από εταιρεία πρώην υψηλά ιστάμενου αξιωματούχου της Κυπριακής Δημοκρατίας. Η περιοχή της ανάπτυξης αποτελείται από δεκαπέντε τεμάχια με συνολική έκταση 254 940 τ.μ. και βρίσκεται σε Ζώνη Προστασίας Ζ1. Όπως έχω πληροφορηθεί, μέρος της περιοχής ανάπτυξης εμπίπτει εντός των ορίων της περιοχής του Δικτύου Natura 2000 “Χερσόνησος Ακάμα”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα έργα που περιλαμβάνονται στην πιο πάνω προγραμματιζόμενη ανάπτυξη, αν έχει υλοποιηθεί και εξεταστεί από την Περιβαλλοντική Αρχή Μελέτη Εκτίμησης των Επιπτώσεων στο Περιβάλλον (ΜΕΕΠ), αν έχει εκπονηθεί παράλληλα με τη ΜΕΕΠ και Μελέτη Δέουσας Εκτίμησης Επιπτώσεων στο Περιβάλλον για την περιοχή που εμπίπτει εντός των ορίων της περιοχής “Natura 2000”, ποια είναι η θέση των κυβερνητικών τμημάτων επί της προγραμματιζόμενης αυτής ανάπτυξης, καθώς και αν στην περιοχή της προγραμματιζόμενης ανάπτυξης έχουν καταγραφεί σπάνια είδη πανίδας και ενδημικά ή και σπάνια είδη χλωρίδας.»
