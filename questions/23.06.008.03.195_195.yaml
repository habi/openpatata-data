_id: 23.06.008.03.195_195
_position_on_page: 195
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_195.htm
by:
- Περδίκης Γιώργος
date: '2003-10-23'
heading: Ερώτηση με αρ. 23.06.008.03.195, ημερομηνίας 23 Οκτωβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.195
text: |-
  «Σύμφωνα με το νόμο που τροποποιεί τους περί Προλήψεως Πυρκαγιών στην Ύπαιθρο Νόμους, που ψηφίστηκε στις 12 Ιουνίου 2002 από τη Βουλή των Αντιπροσώπων, δημοσιεύθηκε στην Επίσημη Εφημερίδα της Δημοκρατίας στις 27 Ιουλίου 2002 και θα τεθεί σε ισχύ από την 1η Ιουνίου 2004, είναι παράνομο το καψάλισμα της ποκαλάμης. Εξάλλου, το Υπουργείο Γεωργίας, Φυσικών Πόρων και Περιβάλλοντος, κατά τη συζήτηση του αναφερόμενου πιο πάνω νόμου στη Βουλή των Αντιπροσώπων, κατέθεσε τεκμηριωμένα την άποψη ότι ο καλύτερος τρόπος προετοιμασίας των χωραφιών για τη σπορά είναι το όργωμα και όχι το καψάλισμα. Οι αγροτικές οργανώσεις όμως έθεσαν θέμα παροχής ικανοποιητικού χρόνου, ώστε να αποκτήσουν οι αγρότες τα κατάλληλα μηχανήματα. Δόθηκε η εντύπωση ότι η κυβέρνηση είχε την πρόθεση να επιχορηγήσει την αγορά τέτοιων μηχανημάτων από αγρότες ή συνεταιρισμούς αγροτών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων εάν έχει προχωρήσει οποιοδήποτε πρόγραμμα οικονομικής ενίσχυσης των γεωργών για απόκτηση κατάλληλων μηχανημάτων για την ποκαλάμη, καθώς και σε ποιες άλλες ενέργειες προτίθεται να προβεί, ώστε να εφαρμοστεί η σχετική νομοθεσία.»
