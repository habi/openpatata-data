_id: 23.06.011.01.105_106
_position_on_page: 106
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: mylonas-pavlos
date: '2016-08-29'
heading: Ερώτηση με αρ. 23.06.011.01.105, ημερομηνίας 29 Αυγούστου 2016, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.01.105
text: |-
  «Παρακαλούμε τον αρμόδιο υπουργό να μας ενημερώσει σχετικά με το ζήτημα που προκύπτει με το φόρο ακίνητης ιδιοκτησίας που καλούνται να καταβάλουν οι ιδιοκτήτες ακινήτων που δεν κατέχουν τίτλους ιδιοκτησίας εξαιτίας πρόσφατης αγοράς του ακινήτου τους ή κωλυσιεργίας που επιδεικνύουν διάφορες κατασκευαστικές εταιρείες ως προς την έκδοση τίτλων ιδιοκτησίας.

  Αντιλαμβανόμαστε ότι υπάρχει ένα κενό στη νομοθεσία, εφόσον αυτή ορίζει πως για τους αγοραστές που δεν τους έχουν μεταβιβαστεί οι τίτλοι ιδιοκτησίας πρέπει οι πωλητές να συμπληρώνουν το έντυπο ΤΦ 318-2015, έτσι ώστε να μπορέσουν οι αγοραστές να το παρουσιάσουν στο Τμήμα Φορολογίας και να φορολογηθεί το ακίνητό τους. Δίνεται λοιπόν η δυνατότητα στους πωλητές και όχι στο Τμήμα Κτηματολογίου και Χωρομετρίας, που είναι και το αρμόδιο τμήμα, να εκτιμήσουν την αξία του ακινήτου και σε τιμές του 1980 και σε τιμές του 2013. Υπάρχει η πρόθεση να διορθωθεί άμεσα αυτή η κατάσταση;»
