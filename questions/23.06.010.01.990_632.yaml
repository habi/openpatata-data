_id: 23.06.010.01.990_632
_position_on_page: 632
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.799-990.htm
by:
- mp_id: chatzigiannis-kyriakos
date: '2012-06-19'
heading: Ερώτηση με αρ. 23.06.010.01.990, ημερομηνίας 19 Ιουνίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.990
text: |-
  «Η εγγραφή αγροτικών δρόμων είναι ένα πολύ σημαντικό κεφάλαιο στο θέμα της αγροτικής ανάπτυξης. Η χρονοτριβή η οποία παρατηρείται με τη μη εγγραφή αποτελεί εμπόδιο στην ανάπτυξη οποιασδήποτε αγροτικής δραστηριότητας. Η μη εγγραφή αγροτικών δρόμων έχει καθηλώσει την αγροτική ανάπτυξη του δήμου Σωτήρας.

  Η εγγραφή αγροτικών δρόμων εκκρεμεί από το 1995, χρονολογία κατά την οποία εφαρμόστηκε ο περί Αναγκαστικής Απαλλοτρίωσης (προσωρινές διατάξεις για τη νομιμοποίηση υφιστάμενων αγροτικών δρόμων) Νόμος [αρ. 59(Ι)] του 1995. Συγκεκριμένα, αμέσως μετά την εφαρμογή του αναφερόμενου νόμου το συμβούλιο υπέβαλε αίτηση στο Κτηματολόγιο στις 9 Απριλίου 1996 μέσω του επάρχου και έχει ανοιχτεί ο κτηματολογικός φάκελος ΔΑΕ 10/1996. Το Κτηματολόγιο ετοίμασε τα σχέδια στις 2 Νοεμβρίου 2005 και τα παρουσίασε για έγκριση στη συνεδρία του συμβουλίου που έγινε στις 2 Δεκεμβρίου 2005.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με την εγγραφή των αγροτικών δρόμων όπως αυτοί έχουν ετοιμαστεί με τα σχέδια από το Κτηματολόγιο και υπάρχουν επί του εδάφους, ποιο είναι το σχετικό χρονοδιάγραμμα και ποιος ο σχετικός πίνακας εγγραφής αγροτικών δρόμων για το δήμο Σωτήρας.»
