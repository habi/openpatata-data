_id: 23.06.010.03.463_463
_position_on_page: 463
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_463.htm
by:
- mp_id: perdikis-giorgos
date: '2014-01-28'
heading: Ερώτηση με αρ. 23.06.010.03.463, ημερομηνίας 28 Ιανουαρίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.463
text: |-
  «Από παλαιότερη απάντηση του Υπουργού Γεωργίας, Φυσικών Πόρων και Περιβάλλοντος κ. Νίκου Κουγιάλη στην ερώτησή μου με αρ. 23.06.010.02.712 αναφορικά με την ύπαρξη προγράμματος δημιουργίας αντιπυρικών ζωνών στην ύπαιθρο πληροφορήθηκα ότι στα πλαίσια του Προγράμματος Αγροτικής Ανάπτυξης 2007-13 εφαρμόστηκε το Μέτρο 2.5, του οποίου ένας από τους κυριότερους στόχους είναι η πρόληψη των πυρκαγιών στην ύπαιθρο και η μείωση της ετήσιας καμένης έκτασης. Η δράση περιλάμβανε την παροχή οικονομικής στήριξης για την κατασκευή/εγκατάσταση υποδομών πυροπροστασίας, τη συντήρηση αντιπυρικών λωρίδων και την ανάπτυξη και βελτίωση σταθερών μέσων ανίχνευσης πυρκαγιών και εξοπλισμού επικοινωνίας. Οι γεωργοί που εντάχθηκαν στο μέτρο αυτό έπρεπε να καλλιεργούν υποχρεωτικά τους αγρούς που εφάπτονταν ή συνόρευαν με δάση ή άλλες δασικές εκτάσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των αιτήσεων που υποβλήθηκαν από γεωργούς για την ένταξή τους στο Μέτρο 2.5 του Προγράμματος Αγροτικής Ανάπτυξης 2007-2013, πόσες από αυτές τις αιτήσεις έχουν εγκριθεί και ποιο είναι το ποσό των χρημάτων που δαπανήθηκε για την εφαρμογή του εν λόγω μέτρου. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν το συγκεκριμένο μέτρο έχει ενταχθεί στο Πρόγραμμα Αγροτικής Ανάπτυξης 2014-2020.»
