answers:
- http://www2.parliament.cy/parliamentgr/008_3g/23_06_010_03_601.htm
by:
- Περδίκης Γιώργος
date: '2014-04-25'
heading: Ερώτηση με αρ. 23.06.010.03.601, ημερομηνίας 25 Απριλίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.601
text: |-
  «Έχω πληροφορηθεί ότι η Ευρωπαϊκή Επιτροπή έχει προτείνει την αναθεώρηση του κοινοτικού κανονισμού για τη βιολογική γεωργία, με στόχο την ενίσχυση της εμπιστοσύνης των καταναλωτών και των παραγωγών, την αντιμετώπιση των αδυναμιών του συστήματος και τη διευκόλυνση των αγροτών, ώστε να στραφούν σε βιολογικά προϊόντα. Την τελευταία δεκαετία το μέγεθος της αγοράς βιολογικών προϊόντων στην Ευρωπαϊκή Ένωση έχει τετραπλασιαστεί και ως εκ τούτου η Ευρωπαϊκή Επιτροπή αποφάσισε να αναθεωρήσει τους σχετικούς κανόνες, ώστε ο κλάδος να μπορέσει να συνεχίσει την ανοδική του πορεία. Παράλληλα, η Ευρωπαϊκή Επιτροπή ενέκρινε ένα σχέδιο δράσης για το μέλλον της παραγωγής βιολογικών προϊόντων στην Ευρώπη, που σκοπό έχει να βοηθήσει τους γεωργούς, τους παραγωγούς και τους εμπόρους λιανικής πώλησης βιολογικών προϊόντων να αντιμετωπίσουν τις μελλοντικές προκλήσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο υπάρχουν στοιχεία για την αύξηση της αγοράς βιολογικών προϊόντων στην Κύπρο τα τελευταία δέκα χρόνια. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει σε σχέση με το σχέδιο δράσης που ενέκρινε η Ευρωπαϊκή Επιτροπή για ενίσχυση της παραγωγής βιολογικών προϊόντων στην Κύπρο.»
