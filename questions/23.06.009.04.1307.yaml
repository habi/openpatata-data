answers:
- http://www2.parliament.cy/parliamentgr/008_03d/23_06_009_04_1307.htm
identifier: 23.06.009.04.1307
question:
  by:
  - Περδίκης Γιώργος
  date: '2010-06-17'
  text: |-
    «Σε απάντηση του Υπουργού Δικαιοσύνης και Δημοσίας Τάξεως κ. Λουκά Λουκά στην ερώτηση με αριθμό 23.06.009.04.868 σχετικά με το θέμα της παράνομης υλοτομίας ορισμένων δέντρων και τις δυνατότητες που έχουν οι δυνάμεις ασφαλείας να βοηθήσουν το Τμήμα Δασών στην εφαρμογή της νομοθεσίας αναφέρονται τα ακόλουθα:

    1. Η αστυνομία μέσα στα πλαίσια των αρμοδιοτήτων της διενεργεί τακτικούς ελέγχους και περιπολίες, καταβάλλοντας κάθε δυνατή προσπάθεια για πάταξη του φαινομένου της παράνομης κοπής δέντρων. Οι έλεγχοι αυτοί αυξάνονται ιδιαίτερα κατά την περίοδο των εορτών του Πάσχα, οπότε παρουσιάζεται το φαινόμενο της ανεξέλεγκτης κοπής δέντρων ένεκα του εθίμου της λαμπρατζιάς.

    2. Επιπρόσθετα, τα μέλη του Ουλαμού Πάταξης Λαθροθηρίας της ΜΜΑΔ κατά τη διεξαγωγή περιπολιών προβαίνουν σε προληπτικούς ελέγχους για καταστολή της παράνομης υλοτομίας.

    3. Όσον αφορά τη μεταφορά της παράνομης ξυλείας σε δρόμους και αυτοκινητόδρομους, τα μέλη της Τροχαίας έχουν σαφείς οδηγίες να διεξάγουν ελέγχους και, όπου εντοπίζουν περιπτώσεις παράνομης υλοτομίας, να εφαρμόζουν τις πρόνοιες του περί Δασών Νόμου.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν έχουν γίνει καταγγελίες για τα πιο πάνω αναφερόμενα αδικήματα, αν υπήρξαν καταδίκες και πόσες, επισυνάπτοντας αναλυτικά στοιχεία για τα τελευταία δέκα χρόνια.»
  title: Ερώτηση με αρ. 23.06.009.04.1307, ημερομηνίας 17 Ιουνίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
