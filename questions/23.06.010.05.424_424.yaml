_id: 23.06.010.05.424_424
_position_on_page: 424
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_424.htm
by:
- mp_id: perdikis-giorgos
date: '2016-04-06'
heading: Ερώτηση με αρ. 23.06.010.05.424, ημερομηνίας 6 Απριλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.424
text: |-
  «Στα πλαίσια εξέτασης αυτεπάγγελτου θέματος στην Κοινοβουλευτική Επιτροπή Περιβάλλοντος στις 2 Μαρτίου 2016 αναφορικά με τα ενδεχόμενα περιβαλλοντικά προβλήματα και την υποβάθμιση της ποιότητας ζωής των κατοίκων που προκύπτουν από τη λειτουργία ρυπογόνων εργοστασίων στις περιοχές Τσερίου, Πέρα Χωρίου, Ιδαλίου, Λατσιών και Γερίου υποβλήθηκε από τους δήμους Λατσιών και Γερίου σχετικό υπόμνημα, όπου διατυπώνονται εισηγήσεις αναφορικά με την αντιμετώπιση του προβλήματος. Εισήγηση των δήμων Λατσιών και Γερίου είναι όπως ετοιμαστεί πρόγραμμα τακτικών ελέγχων από τα αρμόδια κρατικά τμήματα (Τμήμα Επιθεώρησης Εργασίας, Τμήμα Περιβάλλοντος) για τον έλεγχο των εργοστασίων. Ακολούθως, εισήγηση των δήμων είναι όπως τα αρμόδια τμήματα προβαίνουν σε ενημέρωση των τοπικών αρχών για τα αποτελέσματα του προγράμματος ελέγχων των εργοστασίων, υποδεικνύοντας ταυτόχρονα στους ιδιοκτήτες των εργοστασίων όπως λαμβάνουν τα αναγκαία μέτρα για την προστασία της υγείας των κατοίκων και του περιβάλλοντος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξετάσει τις πιο πάνω εισηγήσεις των δήμων Λατσιών και Γερίου αναφορικά με το πιο πάνω θέμα και αν προτίθεται να προχωρήσει στην υλοποίησή τους.»
