answers:
- http://www2.parliament.cy/parliamentgr/008_03/23_06_008_02_150.htm
identifier: 23.06.008.02.150
question:
  by:
  - Γεωργίου Γεώργιος
  date: '2002-12-12'
  text: |-
    «Σε πρόσφατη επίσκεψή μου στο χωριό Επισκοπή στη Λεμεσό και συνάντησή μου με το κοινοτικό συμβούλιο, πληροφορήθηκα ότι με επιστολή, ημερομηνίας 28 Μαΐου 2002, ζήτησαν από τον έπαρχο Λεμεσού, μέσω του προϊσταμένου της Υπηρεσίας Διαχείρισης Τουρκοκυπριακών Περιουσιών, να τους παραχωρηθεί ο τουρκοκυπριακός χώρος του τεμαχίου με αρ. 440 Φ./Σχ. 58/5 (κλίμακα 1:5 000), το οποίο προτίθενται να εξωραΐσουν με δικά τους έξοδα, για να χρησιμοποιείται και ως χώρος στάθμευσης.

    Ο χώρος αυτός βρίσκεται στο κέντρο της κοινότητας (τουρκοκυπριακός τομέας) και σήμερα χρησιμοποιείται από διάφορους για την τοποθέτηση άχρηστων αντικειμένων, με αποτέλεσμα να δημιουργείται πολύ άσχημη εικόνα.

    Προς το σκοπό αυτό, το κοινοτικό συμβούλιο Επισκοπής Λεμεσού ετοίμασε και επισύναψε στην επιστολή του, ημερομηνίας 28 Μαΐου 2002, προσχέδιο διαμόρφωσης του πιο πάνω χώρου.

    Στα πλαίσια αυτά, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

    1. Έλαβε γνώση της επιστολής, ημερομηνίας 28 Μαΐου 2002, του κοινοτικού συμβουλίου Επισκοπής Λεμεσού;

    2. Ποιες είναι οι απόψεις και θέσεις του στο αίτημα του κοινοτικού συμβουλίου Επισκοπής Λεμεσού;»
  title: Ερώτηση με αρ. 23.06.008.02.150 που υποβλήθηκε από το βουλευτή εκλογικής
    περιφέρειας Αμμοχώστου κ. Γεώργιο Γεωργίου στις 12 Δεκεμβρίου 2002.
