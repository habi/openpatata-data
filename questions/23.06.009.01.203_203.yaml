_id: 23.06.009.01.203_203
_position_on_page: 203
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_203.htm
by:
- mp_id: perdikis-giorgos
date: '2006-12-19'
heading: Ερώτηση με αρ. 23.06.009.01.203, ημερομηνίας 19 Δεκεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.203
text: |-
  «Έχω πληροφορηθεί ότι η Ευρωπαϊκή Επιτροπή ενέκρινε πρόταση με την οποία απαγορεύονται η εισαγωγή, η εξαγωγή και η πώληση γούνας γάτας και σκύλου στην Ευρωπαϊκή Ένωση. Σύμφωνα με στοιχεία, έχουν διατεθεί στην ευρωπαϊκή αγορά γούνες γάτας και σκύλου. Το μεγαλύτερο μέρος από τις ποσότητες αυτές πιστεύεται ότι έχει εισαχθεί από τρίτες χώρες, κυρίως από την Κίνα. Πολλά κράτη μέλη έχουν εισαγάγει εθνική νομοθεσία κατά της διάθεσης στην αγορά γούνας γάτας και σκύλου ανταποκρινόμενα στην έντονη αντίδραση των καταναλωτών της Ευρωπαϊκής Ένωσης σχετικά με το εμπόριο αυτό.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν λαμβάνονται προειδοποιητικά μέτρα από τους εισαγωγείς παιδικών παιγνιδιών με γούνες γάτας και σκύλου από την Κίνα, ούτως ώστε να μην προκληθούν προβλήματα στην κυπριακή αγορά ούτε και παραβιάσεις του νέου κανονισμού.»
