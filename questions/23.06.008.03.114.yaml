answers:
- http://www2.parliament.cy/parliamentgr/008_03/23_06_008_03_114.htm
by:
- Καράς Αντώνης
date: '2003-09-15'
heading: Ερώτηση με αρ. 23.06.008.03.114 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 15 Σεπτεμβρίου 2003.
identifier: 23.06.008.03.114
text: |-
  «Στην απάντηση ημερομηνίας 17 Μαρτίου 2003 της Υπουργού Υγείας κ. Κωνσταντίνας Ακκελίδου στην ερώτησή μου με αρ. 23.06.008.02.095, ημερομηνίας 5 Νοεμβρίου 2002, αναφέρεται ότι το Υπουργείο Υγείας θα προχωρήσει στη σύσταση ενδοϋπηρεσιακής πολυθεματικής επιτροπής, η οποία θα υποβάλει ένα ολοκληρωμένο σχέδιο δράσης στον τομέα της βίας που να στηρίζεται στις διεθνείς συστάσεις, όπως αυτές παρουσιάζονται στη μελέτη “Violence and Health” του Παγκόσμιου Οργανισμού Υγείας.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για το πού ευρίσκονται η διαδικασία σύστασης της προαναφερθείσας επιτροπής, καθώς και ο καταρτισμός και τα χρονοδιαγράμματα εφαρμογής σχεδίου δράσης για αντιμετώπιση της βίας, σύμφωνα με τις συστάσεις του Παγκόσμιου Οργανισμού Υγείας.»
