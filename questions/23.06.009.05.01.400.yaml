answers: []
identifier: 23.06.009.05.01.400
question:
  by:
  - Περδίκης Γιώργος
  date: '2010-11-19'
  text: |-
    «Έχω πληροφορηθεί από το βιβλίο-καταγγελία του Συνδέσμου Καρκινοπαθών ΕΛ.Α.ΖΩ ότι έγινε εισήγηση για ταυτόχρονη δημιουργία ακτινοθεραπευτικών τμημάτων στα νοσοκομεία Λευκωσίας και Λεμεσού, κάτι που θα απέφερε εξοικονόμηση πολλών εκατομμυρίων και ταυτόχρονα πληρέστερη εξυπηρέτηση των καρκινοπαθών, όπως εξάλλου αναφέρεται και στο κείμενο της Στρατηγικής Αντιμετώπισης του Καρκίνου στην Κύπρο, που εγκρίθηκε από τη Βουλή και το Υπουργικό Συμβούλιο και εκδόθηκε από το Υπουργείο Υγείας το Νοέμβριο του 2009.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειές του προς εκπλήρωση των διακηρύξεων όπως αυτές περιλαμβάνονται στην εν λόγω στρατηγική.»
  title: Ερώτηση με αρ. 23.06.009.05.01.400, ημερομηνίας 19 Νοεμβρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
