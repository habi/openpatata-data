answers: []
by:
- Μητσόπουλος Τάσος
date: '2009-01-30'
heading: Ερώτηση με αρ. 23.06.009.03.351, ημερομηνίας 30 Ιανουαρίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.351
text: |-
  «Το τελευταίο χρονικό διάστημα οι Κυπριακές Αερογραμμές έχουν ανακοινώσει την πρόθεσή τους να εκποιήσουν τρία παλαιότερα ιδιόκτητα αεροσκάφη και να τα αντικαταστήσουν με νεότερης ηλικίας ενοικιασμένα.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για το πώς αντιμετωπίζει το φαινόμενο της εκποίησης ιδιόκτητων περιουσιακών στοιχείων της εταιρείας, στη συγκεκριμένη περίπτωση αεροσκαφών, και της αντικατάστασής τους από ενοικιασμένα αεροσκάφη, την ώρα μάλιστα που εκκρεμεί η αποπληρωμή δανείου ύψους 70.000.000 ΛΚ και σε μια περίοδο παγκόσμιας οικονομικής ύφεσης που επηρεάζει ήδη και τις αερομεταφορές.

  Παρακαλώ επίσης τον αρμόδιο υπουργό να ενημερώσει το σώμα κατά πόσο συμφωνεί με την πρακτική του διοικητικού συμβουλίου της εταιρείας να μην ενημερώσει τη Βουλή των Αντιπροσώπων για την ανανέωση του στόλου, όταν παλαιότερα διοικητικά συμβούλια ενημέρωναν για αντίστοιχα ζητήματα το νομοθετικό σώμα, έστω και αν δεν υπήρχαν κυβερνητικές εγγυήσεις για τη σύναψη δανείων. Να υπενθυμίσω επίσης ότι για τη σύναψη του δανείου των 70.000.000 ΛΚ στο πλαίσιο του σχεδίου ανασυγκρότησης της εταιρείας που εγκρίθηκε από την Ευρωπαϊκή Ένωση ζητήθηκε η συγκατάθεση της Βουλής.»
