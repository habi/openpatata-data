answer: http://www2.parliament.cy/parliamentgr/008_3g/23_06_010_03_279.htm
identifier: 23.06.010.03.279
question:
  by:
  - Περδίκης Γιώργος
  date: '2013-11-04'
  text: |
    «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αστυνομικές αρχές που διερευνούν τις καταγγελίες για τη δράση εθνικιστικών και φασιστικών στοιχείων στην Κύπρο έχουν επικοινωνήσει με τις αντίστοιχες ελληνικές αρχές που διενεργούν τη μεγάλη έρευνα για τη Χρυσή Αυγή, με σκοπό να εξεταστεί το ενδεχόμενο οργανικής σχέσης μεταξύ των ελληνικών φασιστικών οργανώσεων και των ομοϊδεατών τους στην Κύπρο. Εντύπωση δημιουργεί πάντως η δημόσια δήλωση βουλευτή της Χρυσής Αυγής για οικονομική στήριξη δύο γραφείων της οργάνωσης στην Κύπρο. Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν διερευνήσει οι κυπριακές αρχές αυτή την πληροφορία και ποια είναι τα αποτελέσματα της διερεύνησης αυτής.

    Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν στα πλαίσια των ερευνών του υπουργείου του έχει έρθει σε επαφή με τις αρχές άλλων χωρών π.χ. της Γερμανίας και έχει διερευνήσει πιθανή σχέση κυπριακών φασιστικών οργανώσεων με νεοναζί ή ακραίους εθνικιστές.»
  title: Ερώτηση με αρ. 23.06.010.03.279, ημερομηνίας 4 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
