_id: 23.06.010.01.1045_688
_position_on_page: 688
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1045.htm
by:
- mp_id: perdikis-giorgos
date: '2012-07-04'
heading: Ερώτηση με αρ. 23.06.010.01.1045, ημερομηνίας 4 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1045
text: |-
  «Σε ανακοίνωσή της η Ευρωπαϊκή Επιτροπή αναφέρει ότι, για να πετύχει η Ευρωπαϊκή Ένωση μερίδιο συμμετοχής των ανανεώσιμων πηγών ενέργειας στην παραγωγή ηλεκτρισμού κατά 20% μέχρι το 2020, πρέπει όλες οι σήμερα ασκούμενες πολιτικές να εφαρμοστούν σε όλα τα κράτη μέλη και να συγκλίνουν τα καθεστώτα στήριξης. Για την πραγματοποίηση των επιδιώξεων για τις ανανεώσιμες πηγές ενέργειας η Ευρωπαϊκή Επιτροπή αναφέρεται στα πιο κάτω σημεία:

  1. Αγορά ενέργειας, καθώς αναγνωρίζεται η ανάγκη να αντιμετωπιστούν επενδυτικά κίνητρα ηλεκτροπαραγωγής στην αγορά.

  2. Καθεστώτα στήριξης, τα οποία ενθαρρύνουν τις μειώσεις κόστους και την αποφυγή υπεραντισταθμίσεων.

  3. Μηχανισμοί συνεργασίας, οι οποίοι επιτρέπουν στα κράτη μέλη να πετύχουν τους εθνικούς δεσμευτικούς στόχους, εμπορευόμενα μεταξύ τους την παραγόμενη από ανανεώσιμες πηγές ενέργεια.

  4. Ενεργειακή συνεργασία στη Μεσόγειο, η οποία θα διευκολύνει μεγάλης κλίμακας επενδύσεις στην περιοχή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες της Κυπριακής Δημοκρατίας όσον αφορά τα πιο πάνω τέσσερα σημεία, ώστε να επιτύχει το στόχο που έχει θέσει η Ευρωπαϊκή Ένωση για το 2020.»
