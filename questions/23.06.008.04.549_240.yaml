_id: 23.06.008.04.549_240
_position_on_page: 240
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_549.htm
by:
- mp_id: perdikis-giorgos
date: '2005-01-26'
heading: Ερώτηση με αρ. 23.06.008.04.549, ημερομηνίας 26 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.549
text: |-
  «Έχω πληροφορηθεί ότι το σκοπευτήριο που λειτουργεί στην περιοχή του χωριού Αγία Βαρβάρα στην Πάφο είναι εντελώς παράνομο. Το συγκεκριμένο σκοπευτήριο λειτουργεί επί κυβερνητικής γης, της οποίας η μίσθωση έχει λήξει προ πολλού, δε διαθέτει άδεια λειτουργίας, πολεοδομική άδεια και φυσικά ούτε οικοδομική άδεια και δεν υπάρχει περίφραξη ούτε έχουν γίνει άλλες διευθετήσεις για την ασφάλεια των διερχομένων. Υπάρχουν σπασμένοι δίσκοι σκοποβολής, εκατομμύρια κενά φυσίγγια και δισεκατομμύρια σκάγια από μόλυβδο, που ρυπαίνουν το περιβάλλον και ιδιαίτερα τις όχθες του ποταμού της Έζουσας.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων αν, έχοντας υπόψη τα πιο πάνω, σκοπεύει να προχωρήσει στον τερματισμό της λειτουργίας του σκοπευτηρίου της Αγίας Βαρβάρας και στη μετακίνησή του σε άλλη κατάλληλη περιοχή, στα πλαίσια ενός συγκεκριμένου χρονοδιαγράμματος, αποκαθιστώντας το περιβάλλον που έχει επηρεαστεί από τη μέχρι σήμερα λειτουργία του σκοπευτηρίου.»
