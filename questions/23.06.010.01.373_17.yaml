_id: 23.06.010.01.373_17
_position_on_page: 17
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.373.htm
by:
- mp_id: perdikis-giorgos
date: '2012-01-12'
heading: Ερώτηση με αρ. 23.06.010.01.373, ημερομηνίας 12 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.373
text: |-
  «Έχω πληροφορηθεί ότι το ψευδοκράτος σχεδιάζει να ανεγείρει τερματικό καυσίμων στην περιοχή του κατεχόμενου χωριού Επτακώμη στη βόρεια ακτή της Κύπρου. Σύμφωνα με πληροφορίες που δημοσιεύουν τουρκοκυπριακές εφημερίδες, οι πετρελαϊκές εγκαταστάσεις θα ανεγερθούν σε μια έκταση 165 στρεμμάτων γης, 10 χιλιόμετρα ανατολικά του κατεχόμενου χωριού Δαυλός, και θα είναι χωρητικότητας 1 240 000 κυβικών μέτρων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυπριακή κυβέρνηση έχει διερευνήσει αν όντως το ψευδοκράτος έχει προχωρήσει στην υλοποίηση των σχεδίων του, παρ’ όλο που προκύπτει θέμα νομιμότητας, αφού η γη στην οποία προτίθεται να κατασκευάσει τον τερματικό σταθμό καυσίμων ανήκει σε Ελληνοκυπρίους πρόσφυγες, καθώς και αν έχει καταγγείλει η κυβέρνηση στην Ευρωπαϊκή Ένωση τους τουρκικούς σχεδιασμούς ως ακόμα ένα έγκλημα της κατοχικής Τουρκίας κατά του κυπριακού λαού.»
