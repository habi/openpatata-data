_id: 23.06.009.05.01.472_472
_position_on_page: 472
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.472.htm
by:
- mp_id: perdikis-giorgos
date: '2010-12-15'
heading: Ερώτηση με αρ. 23.06.009.05.01.472, ημερομηνίας 15 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.472
text: |-
  «Σε απάντηση της ερώτησής μου με αριθμό 23.06.009.05.01.229, ημερομηνίας 28 Σεπτεμβρίου 2010, μου δόθηκε να καταλάβω ότι το πρώτο κτίριο γραφείων της Μετεωρολογικής Υπηρεσίας της Κύπρου, που αυτή τη στιγμή είναι εγκαταλειμμένο και έχει υποπέσει σε αχρηστία, δεν μπορεί να παραχωρηθεί στη Μετεωρολογική Υπηρεσία, ώστε να αναπαλαιωθεί και να φιλοξενήσει τα εκθέματα του Μετεωρολογικού Μουσείου. Ο λόγος που αναφέρεται στη σχετική επιστολή είναι ότι στο χώρο του παλαιού Γενικού Νοσοκομείου που βρίσκεται το εν λόγω κτίριο θα ανεγερθεί το νέο Κυπριακό Μουσείο και ότι οποιαδήποτε αλλαγή χρήσης του από συναφείς λειτουργίες ενδέχεται να δημιουργήσει αντικειμενικές δυσκολίες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τι ακριβώς σκοπεύει να κάνει το συγκεκριμένο κτίριο, αν σκοπεύει να το αναπαλαιώσει ή να το κατεδαφίσει, για να προχωρήσει με τα σχέδια για το νέο Κυπριακό Μουσείο.»
