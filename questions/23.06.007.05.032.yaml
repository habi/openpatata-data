answers:
- http://www2.parliament.cy/parliamentgr/008_03/23_06_007_05_032.htm
identifier: 23.06.007.05.032
question:
  by:
  - Χατζηδημητρίου Τάκης
  date: '2000-11-14'
  text: |-
    «Την Κυριακή 12 Νοεμβρίου 2000 οργανώθηκε στη Λευκωσία, στο Δημοτικό Κήπο, εκδήλωση επικοινωνίας με τους ξένους εργαζομένους μέσα στα πλαίσια κατανόησης του πολιτισμού τους.

    Η ανθρώπινη προσέγγιση των ξένων εργατών και η πολυπολιτιστική αντίληψη αποτελεί στοιχείο που εμπλουτίζει την κυπριακή κοινωνία και την πολιτιστική μας κληρονομιά.

    Η κυβέρνηση δυστυχώς έχει αποξενωθεί από τέτοιες πρωτοβουλίες και ενέργειες. Τούτο επισημάνθηκε από τους οργανωτές της εκδήλωσης.

    Με αυτή την ευκαιρία ρωτούμε την κυβέρνηση για μια ακόμη φορά πού βρίσκεται η δημιουργία ενός πολυδύναμου κέντρου αλλοδαπών, που έχει από μακρού αποφασισθεί και για το οποίο έχει εξευρεθεί μάλιστα και ο κατάλληλος χώρος.

    Εξακολουθεί η κυβέρνηση να θέλει να λειτουργήσει ένα τέτοιο κέντρο, χωρίς μάλιστα οικονομική επιβάρυνση, ή έχει εγκαταλείψει το σχέδιο, που έπρεπε να προωθηθεί το φθινόπωρο του 1999;

    Έχει παραιτηθεί η κυβέρνηση από την ανθρωπιστική και πολιτιστική προσέγγιση των ξένων εργαζομένων και διατηρεί μόνο τις διωκτικές της αρμοδιότητες και τούτο πώς συμβιβάζεται με τις διεθνείς συμβάσεις που έχει υπογράψει;

    Θα προχωρήσει ή όχι στη δημιουργία του κέντρου αλλοδαπών και ποιος ο σχετικός προγραμματισμός;»
  title: Ερώτηση με αρ. 23.06.007.05.032 που υποβλήθηκε από το βουλευτή εκλογικής
    περιφέρειας Λευκωσίας κ. Τάκη Χατζηδημητρίου στις 14 Νοεμβρίου 2000.
