answers:
- http://www2.parliament.cy/parliamentgr/008_03d/23_06_009_04_1273.htm
by:
- Φακοντής Αντρέας
date: '2010-06-10'
heading: Ερώτηση με αρ. 23.06.009.04.1273, ημερομηνίας 10 Ιουνίου 2010, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.04.1273
text: |-
  «Κατά την πρόσφατη επίσκεψή μου στην κοινότητα Μαμωνιών της επαρχίας Πάφου μού τέθηκε το αίτημα για αντικατάσταση των στεγών από αμίαντο των οικιών των αυτόχθονων οικογενειών της κοινότητας ή παραχώρηση οικονομικής βοήθειας προς αυτούς, ώστε να προχωρήσουν οι ίδιοι στην αντικατάσταση των στεγών. Στην κοινότητα όλοι οι κάτοικοι είναι συνταξιούχοι με χαμηλά εισοδήματα και δεν έχουν την οικονομική δυνατότητα να αντικαταστήσουν τις στέγες από αμίαντο.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το κατά πόσο προτίθεται να προχωρήσει στην αντικατάσταση των στεγών από αμίαντο στις οικίες των αυτόχθονων οικογενειών και, αν όχι, κατά πόσο μελετάται το ενδεχόμενο παραχώρησης οικονομικής βοήθειας προς αυτούς, ώστε να το πράξουν οι ίδιοι.»
