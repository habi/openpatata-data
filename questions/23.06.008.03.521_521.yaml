_position_on_page: 521
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_521.htm
by:
- Περδίκης Γιώργος
date: '2004-03-18'
heading: Ερώτηση με αρ. 23.06.008.03.521, ημερομηνίας 18 Μαρτίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.521
text: |-
  «Έχω πληροφορηθεί ότι δύο υπουργεία (Υπουργείο Εσωτερικών και Υπουργείο Γεωργίας, Φυσικών Πόρων και Περιβάλλοντος) αρνήθηκαν να ενισχύσουν οικονομικά ομάδα εθελοντών πυροσβεστών του Κινήματος Οικολόγων Περιβαλλοντιστών στην αγορά και συντήρηση μικρού ευέλικτου και αποτελεσματικού πυροσβεστικού οχήματος. Στην Ελλάδα και άλλες χώρες της Ευρώπης οι περιβαλλοντικές οργανώσεις και άλλοι εθελοντικοί φορείς στηρίζονται αφειδώς από το κράτος στην απόκτηση εξοπλισμού, ώστε να αναπτυχθεί ο εθελοντισμός στην κατάσβεση πυρκαγιών και αντιμετώπιση άλλων καταστροφών (π.χ. σεισμών).

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί έχει αρνηθεί την παροχή οικονομικής βοήθειας στην εθελοντική ομάδα των οικολόγων και ποια είναι η γενικότερη πολιτική του κράτους στα θέματα ενίσχυσης των εθελοντικών ομάδων στη συγκρότηση συνεργείων αντιμετώπισης καταστροφών (π.χ. σεισμών, δασικών πυρκαγιών κ.λπ.).»
