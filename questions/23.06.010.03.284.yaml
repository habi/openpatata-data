answer: http://www2.parliament.cy/parliamentgr/008_3g/23_06_010_03_284.htm
identifier: 23.06.010.03.284
question:
  by:
  - Χαραλαμπίδου Ειρήνη
  date: '2013-11-06'
  text: |
    «Δέσμευση του Υπουργείου Άμυνας ήταν η διεξαγωγή περιβαλλοντικής μελέτης για το πεδίο βολής που βρίσκεται στην Αγία Μαρίνα Ξυλιάτου, η οποία μέχρι σήμερα δεν έχει υλοποιηθεί.

    Χθες, 5 Νοεμβρίου 2013, η περιοχή αναστατώθηκε λόγω προγραμματισμένης άσκησης βαρέων όπλων, την οποία παρακολούθησε και ο ίδιος ο υπουργός.

    Οι εκρήξεις προκάλεσαν αναστάτωση στους κατοίκους και σε μικρά παιδιά. Προκάλεσαν επίσης ρωγμές σε σπίτια. Υπάρχει διαχρονική και έντονη αντίδραση από τους κατοίκους, οι οποίοι ζητούν μετακίνηση του πεδίου βολής. Κάποιοι εξ αυτών κατά τη διάρκεια της χθεσινής άσκησης εισήλθαν, όπως γνωρίζετε, στο πεδίο βολής.

    Παρακαλώ πολύ τον αρμόδιο υπουργό όπως μας πληροφορήσει πότε αναμένεται ολοκλήρωση της εν λόγω μελέτης, ούτως ώστε να επανεξεταστούν τα όρια του πεδίου βολής, με στόχο να διαφυλαχθεί η υγεία και η ασφάλεια των κατοίκων.»
  title: Ερώτηση με αρ. 23.06.010.03.284, ημερομηνίας 6 Νοεμβρίου 2013, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
