_id: 23.06.010.01.562_206
_position_on_page: 206
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.562.htm
by:
- mp_id: perdikis-giorgos
date: '2012-03-06'
heading: Ερώτηση με αρ. 23.06.010.01.562, ημερομηνίας 6 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.562
text: |-
  «Από απάντηση της Υπουργού Εργασίας και Κοινωνικών Ασφαλίσεων κ. Σωτηρούλας Χαραλάμπους σε παλαιότερη ερώτησή μου, με αρ. 23.06.010.01.122, που αφορούσε τα εργοστάσια Γεωργιάδη και ΒΙΟΧΡΩΜ στο Πέρα Χωριό Νήσου της επαρχίας Λευκωσίας, πληροφορήθηκα ότι ο αρμόδιος επιθεωρητής του Τμήματος Επιθεώρησης Εργασίας επιθεώρησε τα υποστατικά της εταιρείας ΒΙΟΧΡΩΜ και διαπίστωσε παραβάσεις της νομοθεσίας για την ασφάλεια και υγεία στην εργασία. Το Τμήμα Επιθεώρησης Εργασίας είχε εισηγηθεί τη λήψη ποινικών μέτρων εναντίον της εταιρείας αυτής.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την ποινή που επιβλήθηκε στην εταιρεία ΒΙΟΧΡΩΜ μετά τη λήψη ποινικών μέτρων, καθώς και αν η εταιρεία “Α.Π. Γεωργιάδης Λτδ” έχει συμμορφωθεί με τις υποδείξεις του επιθεωρητή του Τμήματος Επιθεώρησης Εργασίας. Παρακαλώ επίσης τον αρμόδιο υπουργό να μας πληροφορήσει για τον αριθμό των περιστατικών καρκίνου που έχουν εμφανιστεί στην περιοχή του Πέρα Χωριού Νήσου τα τελευταία δέκα χρόνια και αν διαπιστώθηκε αυξημένος αριθμός κρουσμάτων.»
