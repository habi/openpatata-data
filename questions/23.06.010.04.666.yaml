answers:
- http://www2.parliament.cy/parliamentgr/008_3g/23_06_010_04_666.htm
identifier: 23.06.010.04.666
question:
  by:
  - Περδίκης Γιώργος
  date: '2015-07-03'
  text: |-
    «Έχω πληροφορηθεί για τα προβλήματα που αντιμετωπίζουν οι κάτοικοι της κοινότητας Πισσουρίου λόγω της καθίζησης του εδάφους. Όπως πληροφορήθηκα, σπίτια που αγοράστηκαν κυρίως από Βρετανούς συνταξιούχους κινδυνεύουν με κατάρρευση. Εξαιτίας της υποχώρησης του εδάφους παρουσιάστηκαν μεγάλες ρωγμές στους δρόμους και ζημιές σε πέραν των 50 κατοικιών της περιοχής. Σύμφωνα με τις πληροφορίες μου, το Τμήμα Γεωλογικής Επισκόπησης, το Τμήμα Αναπτύξεως Υδάτων και η επαρχιακή διοίκηση έχουν αναλάβει τη διενέργεια έρευνας αναφορικά με τα αίτια της υποχώρησης του εδάφους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η έρευνα από τα πιο πάνω αρμόδια τμήματα, ποια είναι τα αποτελέσματά της και ποια είναι τα μέτρα που προτίθεται να λάβει, για να αντιμετωπιστεί η κατάσταση.»
  title: Ερώτηση με αρ. 23.06.010.04.666, ημερομηνίας 3 Ιουλίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
