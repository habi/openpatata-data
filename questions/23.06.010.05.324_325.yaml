_id: 23.06.010.05.324_325
_position_on_page: 325
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_324.htm
by:
- Περδίκης Γιώργος
date: '2016-01-18'
heading: Ερώτηση με αρ. 23.06.010.05.324, ημερομηνίας 18 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.324
text: |-
  «Από απάντηση, ημερομηνίας 9 Δεκεμβρίου 2015, του Υπουργού Δικαιοσύνης και Δημοσίας Τάξεως κ. Ιωνά Νικολάου σε παλαιότερη ερώτησή μου με αρ. 23.06.010.05.031 αναφορικά με την ετοιμασία προσχεδίου εκθέσεων από τεχνικές επιτροπές που συστάθηκαν για την εξέταση των επιχειρησιακών αναγκών της αστυνομίας και την επιτήρηση της θαλάσσιας ρύπανσης, καθώς και τις δυνατότητες των εναέριων μέσων πυρόσβεσης της Κυπριακής Δημοκρατίας, πληροφορήθηκα ότι αξιολογούνται τα συμπληρωματικά στοιχεία τα οποία είχαν υποβληθεί αναφορικά με την αναβάθμιση των πτητικών μέσων της Δημοκρατίας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τις αποφάσεις που έχουν ληφθεί σε επίπεδο Υπουργικού Συμβουλίου αναφορικά με την αναβάθμιση των πτητικών μέσων της Κυπριακής Δημοκρατίας.»
