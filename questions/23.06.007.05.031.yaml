answers: []
by:
- Γιάγκου Κίκης
date: '2000-11-09'
heading: Ερώτηση με αρ. 23.06.007.05.031 που υποβλήθηκε από το βουλευτή εκλογικής
  περιφέρειας Αμμοχώστου κ. Κίκη Γιάγκου στις 9 Νοεμβρίου 2000
identifier: 23.06.007.05.031
text: |-
  «Το άρθρο 5Α-(1) του περί Προστασίας της Παραλίας Νόμου προνοεί ότι το Υπουργικό Συμβούλιο δύναται, με γνωστοποίησή του στην Επίσημη Εφημερίδα της Δημοκρατίας, να καθορίζει περιοχές της παραλίας ή περιοχές της παραλίας που εφάπτονται σ’ αυτήν εντός των οποίων απαγορεύεται η ανέγερση οποιασδήποτε οικοδομής, εκτός αν εξασφαλισθεί έγκριση του Υπουργικού Συμβουλίου, ύστερα από ικανοποίηση της αρμόδιας αρχής ότι εξυπηρετείται το δημόσιο συμφέρον.

  Για όλες τις περιοχές έχουν δημοσιευθεί τέτοιες γνωστοποιήσεις, οι οποίες είναι γνωστές ως ζώνες προστασίας της παραλίας. Στην πράξη, σε κάποιες περιοχές (ιδιαίτερα της Λάρνακας) λόγω διάβρωσης ή και εισχώρησης της θάλασσας σε τεμάχια, που επηρεάζονται από τη ζώνη προστασίας της παραλίας, παρατηρούνται τα εξής προβλήματα:

  Μπροστά σ’ αυτή την κατάσταση, οι μεν ιδιοκτήτες δεν μπορούν να αξιοποιήσουν εγγεγραμμένη στο όνομά τους περιουσία, ενώ ταυτόχρονα το κοινό δεν μπορεί, σε περίπτωση αξιοποίησης των περιουσιών αυτών, να έχει προσπέλαση στην παραλία.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων πώς σκέφτεται να αντιμετωπίσει τα σοβαρά αυτά προβλήματα και τι σκέψεις γίνονται.»
