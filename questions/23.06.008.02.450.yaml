answers:
- http://www2.parliament.cy/parliamentgr/008_03/23_06_008_02_450.htm
by:
- Αγαπίου Άγις
date: '2003-07-07'
heading: Ερώτηση με αρ. 23.06.008.02.450 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου στις 7 Ιουλίου 2003
identifier: 23.06.008.02.450
text: |-
  «Κατά την πρόσφατη επίσκεψή μας στο χωριό Ύψωνας της επαρχίας Λεμεσού και τη συνάντηση που είχαμε με τον πρόεδρο, μέλη του κοινοτικού συμβουλίου και κατοίκους της περιοχής μάς ζητήθηκε να θέσουμε ενώπιον των αρμοδίων τα πιο κάτω θέματα, που αφορούν:

  1. Τη βελτίωση και διεύρυνση της οδού Μακαρίου Γ΄, που περνά μέσα από την κοινότητα με κατεύθυνση τα διάφορα θέρετρα, καθώς και τη θεώρησή του ως πολεοδομικό έργο, με σκοπό να συμπεριληφθεί στον προϋπολογισμό του 2004, όπως ήταν η σχετική υπόσχεση που είχε δοθεί στην κοινότητα.

  2. Τη διαμόρφωση του κυκλοφοριακού κόμβου που βρίσκεται στη συμβολή των οδών Πάφου (Αγ. Γεωργίου) και Μακαρίου Γ΄.

  3. Τη βελτίωση του παλαιού δρόμου Λεμεσού-Πάφου, που διέρχεται την κοινότητα, καθώς και του παλαιού δρόμου Ύψωνα-Πλατρών, προς το φράγμα Κούρρη, ο οποίος παρουσιάζει αυξημένη κίνηση λόγω της λειτουργίας του γυμνασίου και των οικοπέδων του ΟΑΓ.

  4. Την αναθεώρηση των πολεοδομικών ζωνών.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων αν τα πιο πάνω αιτήματα της κοινότητας μπορούν να προωθηθούν και μέχρι ποιου σημείου.»
