_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.331.htm
by:
- Δίπλαρος Ευθύμιος
date: '2012-11-27'
heading: Ερώτηση με αρ. 23.06.010.02.331, ημερομηνίας 27 Νοεμβρίου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.02.331
text: |-
  «Διά της παρούσης, παρακαλείται ο αρμόδιος υπουργός όπως ενημερώσει τη Βουλή των Αντιπροσώπων κατά πόσο οι συμβασιούχοι εκπαιδευτικοί που εργοδοτούνται για κάλυψη των αναγκών της σχολικής χρονιάς 2012-2013 στην προδημοτική, δημοτική, μέση και τεχνική εκπαίδευση θα επαναδιορισθούν τη νέα σχολική χρονιά και αν έχει γίνει σχετική πρόβλεψη στους προϋπολογισμούς του Υπουργείου Παιδείας και Πολιτισμού. Ειδικότερα, παρακαλούμε όπως μας ενημερώσετε, με βάση τους προϋπολογισμούς του 2013, για τον αριθμό συμβασιούχων (ή/και εκτάκτων) που προβλέπεται να διορισθούν την επόμενη σχολική χρονιά, 2013-2014, στην προδημοτική, δημοτική, μέση και τεχνική εκπαίδευση.

  Επιπλέον, σας παρακαλώ όπως ενημερώσετε το σώμα σχετικά με:

  1. τον αριθμό των μονίμων και συμβασιούχων (ή/και εκτάκτων) που υπηρετούσαν στην προδημοτική, δημοτική, μέση και τεχνική εκπαίδευση μέχρι και τις 30 Ιουνίου 2012,

  2. τον αριθμό των μόνιμων εκπαιδευτικών που αφυπηρέτησαν (με κανονική ή πρόωρη αφυπηρέτηση) από την 1η Ιουλίου 2012 μέχρι σήμερα από την προδημοτική, δημοτική, μέση και τεχνική εκπαίδευση,

  3. τον αριθμό των μονίμων και συμβασιούχων (ή/και εκτάκτων) που εργάζονται σήμερα στην προδημοτική, δημοτική, μέση και τεχνική εκπαίδευση.»
