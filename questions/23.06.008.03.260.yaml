_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_260.htm
by:
- Παπαπολυβίου Ανδρέας
date: '2003-11-20'
heading: Ερώτηση με αρ. 23.06.008.03.260, ημερομηνίας 20 Νοεμβρίου 2003, του βουλευτή
  εκλογικής περιφέρειας Λευκωσίας κ. Ανδρέα Παπαπολυβίου
identifier: 23.06.008.03.260
text: |-
  «Κατά την πρόσφατη συνάντησή μου με τον πρόεδρο και τα μέλη του κοινοτικού συμβουλίου Αλάμπρας και τη συζήτηση των διαφόρων προβλημάτων που αντιμετωπίζει η κοινότητα διαπιστώθηκαν τα πιο κάτω προβλήματα, τα οποία προέκυψαν μετά την κατασκευή του αυτοκινητοδρόμου Λευκωσίας - Λεμεσού και τα οποία δημιουργούν σοβαρά κωλύματα στην ορθολογική ανάπτυξη της κοινότητας αλλά και στους κατοίκους:

  1. Οι δύο κατασκευασθείσες διαβάσεις εισόδου στην κοινότητα δεν έχουν το απαιτούμενο ύψος, με αποτέλεσμα να μην μπορούν να εισέλθουν σ’ αυτές τουριστικά λεωφορεία και φορτηγά αυτοκίνητα μεγάλου κυβισμού.
  Για να καταστεί δυνατή η επίλυση του προβλήματος αυτού, αίτημα της κοινότητας είναι όπως ληφθούν τα κατάλληλα μέτρα για αύξηση του ύψους των εν λόγω διαβάσεων.

  2. Λόγω της λειτουργίας των δύο υπεραστικών δρόμων που διασχίζουν την κοινότητα προκαλείται σοβαρή ηχορρύπανση.

  3. Λόγω της κατασκευής των υπεραστικών δρόμων, τα όμβρια ύδατα οδηγήθηκαν μέσα στην κοινότητα, με αποτέλεσμα να προκαλούνται σοβαρά προβλήματα.

  4. Το τμήμα του παλαιού δρόμου Λευκωσίας - Λεμεσού που διασχίζει την κοινότητα εξακολουθεί να χαρακτηρίζεται υπεραστικό, με αποτέλεσμα να δημιουργεί προβλήματα στην ανάπτυξη της γύρω περιοχής.

  5. Αίτημα της κοινότητας είναι η κατασκευή πεζοδρομίων στον κυκλοφοριακό κόμβο που ενώνει τους δύο δρόμους και στο τμήμα του δρόμου που διέρχεται την κοινότητα, καθώς επίσης και η ασφαλτόστρωση του πλαγιοδρόμου από τη διάβαση εισόδου μέχρι το δρόμο Αγίας Βαρβάρας.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων τι προτίθεται να πράξει για την επίλυση των σοβαρών αυτών προβλημάτων.»
