answers:
- http://www2.parliament.cy/parliamentgr/008_03d/23_06_009_03_348.htm
identifier: 23.06.009.03.348
question:
  by:
  - Περδίκης Γιώργος
  date: '2009-01-29'
  text: |-
    «Έχω πληροφορηθεί ότι η κυπριακή πολιτεία με διάφορα προγράμματα επιχορηγεί την κατασκευή ή ανακατασκευή ξερολιθιών ιδιαίτερα στην περιοχή των αμπελοχωριών. Από την άλλη, επιχορηγείται και η διατήρηση των κοπαδιών αιγών και προβάτων σε ελεύθερη βοσκή, τα οποία όμως καταστρέφουν τελικά τις λιθοδομές. Έχω γίνει αποδέκτης καταγγελιών, που έχουν κατατεθεί και στην αστυνομία, για ζημιές που προκαλούν τα κοπάδια όχι μόνο στις φυτείες, αλλά και στις ξερολιθιές που κτίστηκαν με επιχορήγηση της κυπριακής πολιτείας.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το πρόγραμμα επιχορήγησης των ξερολιθιών και λιθοδομών και τα μέτρα προστασίας τους από την ανεξέλεγκτη βόσκηση κοπαδιών αιγοπροβάτων.»
  title: Ερώτηση με αρ. 23.06.009.03.348, ημερομηνίας 29 Ιανουαρίου 2009, του βουλευτή
    εκλογικής περιφέρειας Λευκωσίας κ. Γιώργου Περδίκη
