answers:
- http://www2.parliament.cy/parliamentgr/008-3f/23_06_010_02.326.htm
identifier: 23.06.010.02.326
question:
  by:
  - Περδίκης Γιώργος
  date: '2012-11-22'
  text: |-
    «Από παλαιότερη απάντηση του Υπουργού Παιδείας και Πολιτισμού κ. Γιώργου Δημοσθένους σε ερώτηση του βουλευτή κ. Νίκου Τορναρίτη με αρ. 23.06.010.02.131, πληροφορήθηκα ότι στον Εθνικό Στρατηγικό Σχεδιασμό για την Περιβαλλοντική Εκπαίδευση και την Εκπαίδευση για την Αειφόρο Ανάπτυξη συμπεριλαμβάνεται ειδικό εδάφιο για τις ιδιωτικές περιβαλλοντικές πρωτοβουλίες και τα ιδιωτικά κέντρα περιβαλλοντικής εκπαίδευσης, στο οποίο αναφέρεται μεταξύ άλλων: “Αναφορικά με το ενδεχόμενο αιτήματος για οικονομική επιχορήγηση, από το Υπουργείο Παιδείας και Πολιτισμού, Κέντρων που λειτουργούν σε ιδιωτική βάση, σημειώνεται ότι το αίτημα μπορεί να εξετασθεί κατά τη σύσταση των ειδικών επιτροπών για υλοποίηση του σχεδίου, εάν και εφόσον η συγκεκριμένη ιδιωτική πρωτοβουλία πληροί συγκεκριμένα κριτήρια τα οποία αφορούν σε κτηριακές εγκαταστάσεις, στην κατοχή νόμιμης άδεια λειτουργίας, στο προσωπικό, στο πρόγραμμα εκπαίδευσης, στην περιοχή περιβαλλοντικού ενδιαφέροντος, στο μη κερδοσκοπικό του χαρακτήρα. Τα κριτήρια θα καθορισθούν στη συνέχεια με ακρίβεια και σαφήνεια (σελ. 51)”.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν καθορισθεί αυτά τα κριτήρια και ποια είναι αυτά.»
  title: Ερώτηση με αρ. 23.06.010.02.326, ημερομηνίας 22 Νοεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
