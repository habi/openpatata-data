answers: []
identifier: 23.06.007.04.093
question:
  by:
  - Γιάγκου Κίκης
  date: '2000-06-22'
  text: |-
    «Έντονες φήμες κυκλοφορούν ότι υπάλληλος του Συμβουλίου Υδατοπρομήθειας Λάρνακας εξασφάλισε δίπλωμα από το πανεπιστήμιο SOUTHEASTERN UNIVERSITY (London Campus) που πιστοποιεί ότι φοίτησε από το Μάρτη του 1998 μέχρι το Δεκέμβρη του 1999 με πλήρη φοίτηση, ενώ βρισκόταν στην υπηρεσία του συμβουλίου.

    Έχει δε αποταθεί για διορισμό στη θέση του διευθυντή του εν λόγω συμβουλίου, ισχυριζόμενος ότι το πτυχίο του είναι αναγνωρισμένο από το ΚΥ.Σ.Α.Τ.Σ.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα εξής:

    α. Είναι εις γνώσιν του υπουργείου ότι το εν λόγω πανεπιστήμιο έχει παράρτημα στις κατεχόμενες περιοχές;

    β. Έγινε έλεγχος εάν την περίοδο που δηλώνει ότι φοιτούσε ο υπάλληλος εργαζόταν;

    γ. Είναι εις γνώσιν του υπουργείου ότι η ίδια η χώρα προέλευσης του πτυχίου δεν το αναγνωρίζει;

    δ. Ποια μέτρα προτίθεσθε να πάρετε;

    ε. Πόσοι άλλοι αποτάθηκαν για αναγνώριση;»
  title: Ερώτηση με αρ. 23.06.007.04.093 που υποβλήθηκε από το βουλευτή εκλογικής
    περιφέρειας Αμμοχώστου κ. Κίκη Γιάγκου στις 22 Ιουνίου 2000.
