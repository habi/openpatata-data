_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_192.htm
by:
- Περδίκης Γιώργος
date: '2005-12-27'
heading: Ερώτηση με αρ. 23.06.008.05.192, ημερομηνίας 27 Δεκεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.192
text: |-
  «Σε πρόσφατες δηλώσεις του σε καθημερινής κυκλοφορίας εφημερίδα, ο πρόεδρος των βοθροκαθαριστών ομολόγησε ότι δεκαπέντε αδειούχοι βοθροκαθαριστές “πετούν τα βοθρολύματα σε αποχετευτικά συστήματα και χωράφια” (εφημερίδα “Φιλελεύθερος”, ημερομηνίας 14 Δεκεμβρίου 2005). Και οι δυο δραστηριότητες είναι παράνομες. Εξάλλου, στις ίδιες δηλώσεις ο πρόεδρος των βοθροκαθαριστών αναφέρει ότι οκτώ αδειούχοι βοθροκαθαριστές έχουν συμφωνία με τα Ηνωμένα Έθνη και απορρίπτουν τα λύματα στο βιολογικό σταθμό που λειτουργεί στο αεροδρόμιο Λευκωσίας.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων κάτω από ποιες συνθήκες λειτουργεί ο βιολογικός σταθμός στο αεροδρόμιο Λευκωσίας, ποιος και πότε ελέγχει τη λειτουργία του και αν είναι νόμιμες οι άδειες απόρριψης λυμάτων των βοθροκαθαριστών σ’ αυτόν. Επίσης, να πληροφορήσει τη Βουλή των Αντιπροσώπων για τα μέτρα που λαμβάνονται προς περιορισμό ή και πάταξη της παράνομης απόρριψης των βοθρολυμάτων σε χωράφια και σε αποχετευτικά.»
