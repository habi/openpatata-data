answers: []
by:
- Περδίκης Γιώργος
date: '2014-04-08'
heading: Ερώτηση με αρ. 23.06.010.03.589, ημερομηνίας 8 Απριλίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.589
text: |-
  «Έχω πληροφορηθεί ότι στις 10 Μαρτίου 2014 εταιρεία λατόμησης τοποθέτησε δυναμίτες και ανατίναξε την οροφή των σπηλαίων στο φαράγγι “Γρανάζι” στην περιοχή του χωριού Ανδρολύκου στην Πάφο. Λίγες μέρες μετά επιχείρησε να συνεχίσει τη λατόμηση στην άλλη πλευρά του φαραγγιού, όπου υπάρχουν αξιόλογα γεωμορφώματα και σπηλιές. Τρύπησε τις σπηλιές με δυναμίτες, βγάζοντας ογκόλιθους. Ισχυρίστηκε ότι θα κατασκευάσει δρόμο. Μετά από καταγγελίες του κοινοτάρχη και των Οικολόγων επενέβησαν οι αρχές και σταμάτησαν την παράνομη λατόμηση, μέχρις ότου το Κτηματολόγιο καθορίσει τα όρια για άσκηση του δικαιώματος λατόμησης.

  Παρακαλώ όπως το αρμόδιο υπουργείο ενημερώσει τη Βουλή των Αντιπροσώπων αν στην περίπτωση της Ανδρολύκου, αλλά και σε όλες τις άλλες περιπτώσεις της οριοθέτησης των λατομείων γίνεται η χωροθέτηση του λατομείου με σταθερά και αμετακίνητα ορόσημα, για να είναι σαφή τα όρια λατόμησης και να μην παραβιάζονται με τόση ευκολία.»
