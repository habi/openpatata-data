answers: []
by:
- Περδίκης Γιώργος
date: '2012-10-23'
heading: Ερώτηση με αρ. 23.06.010.02.215, ημερομηνίας 23 Οκτωβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.215
text: |-
  «Έχω πληροφορηθεί ότι ο πρέσβης των Ηνωμένων Πολιτειών Αμερικής και ο Βρετανός Ύπατος Αρμοστής πραγματοποίησαν “διπλωματικές” δεξιώσεις γνωριμίας με την πολιτική ηγεσία του ψευδοκράτους στα κατεχόμενα. Συγκεκριμένα ο νέος πρέσβης των Ηνωμένων Πολιτειών Αμερικής κ. John M. Koenig παρέθεσε δεξίωση γνωριμίας με Τουρκοκυπρίους πολιτικούς σε ξενοδοχείο στην κατεχόμενη Λευκωσία, ενώ λίγες μέρες αργότερα ακολούθησε δεξίωση του Ύπατου Αρμοστή κ. Matthew Kidd στο “υποκατάστημα” της Βρετανικής Ύπατης Αρμοστείας στα κατεχόμενα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προβεί σε διαβήματα προς τον πρέσβη των Ηνωμένων Πολιτειών Αμερικής και το Βρετανό Ύπατο Αρμοστή, προκειμένου να τους εκφράσει τη δυσαρέσκειά του για τα συγκεκριμένα γεγονότα, και αν έχει προβεί σε καταγγελία των δύο χωρών τόσο προς τον Οργανισμό Ηνωμένων Εθνών όσο και προς την Ευρωπαϊκή Υπηρεσία Εξωτερικής Δράσης.»
