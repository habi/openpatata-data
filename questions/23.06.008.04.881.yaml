answers:
- http://www2.parliament.cy/parliamentgr/008_03b/23_06_008_04_881.htm
identifier: 23.06.008.04.881
question:
  by:
  - Καράς Αντώνης
  date: '2005-06-07'
  text: |-
    «Είναι γνωστό ότι η εταιρεία “Eurocypria” έχει αναθέσει σε ελβετική εταιρεία την αξιολόγηση δεκατεσσάρων υποψηφίων για τη θέση Ανώτερου Αεροσυνοδού του ιπτάμενου προσωπικού έναντι αμοιβής 7.000 ΛΚ.

    Είναι επίσης γνωστό ότι η αξιολόγηση έγινε και ο κατάλογος με τη σειρά των επιτυχόντων έπρεπε να είχε δημοσιευθεί προ πολλών ημερών.

    Επίσης, είναι γνωστό ότι στην Κύπρο διαρρέουν ακόμη και πολύ εμπιστευτικά έγγραφα. Έτσι, όλοι οι ενδιαφερόμενοι γνωρίζουν “εμπιστευτικά” τη σειρά της επιτυχίας τους.

    Γνωρίζουν επίσης ότι ο κατάλογος δε δημοσιεύεται, γιατί συνεχίζει η προσπάθεια κυβερνώντος κόμματος να φέρει πρώτους, και επομένως να προαχθούν, τους δύο τελευταίους ένεκα κομματικής ταυτότητας.

    Παρακαλείται ως εκ τούτου το αρμόδιο υπουργείο να πληροφορήσει τη Βουλή των Αντιπροσώπων τι προτίθεται να πράξει, αν τα πιο πάνω ανταποκρίνονται στην πραγματικότητα.»
  title: Ερώτηση με αρ. 23.06.008.04.881, ημερομηνίας 7 Ιουνίου 2005, του βουλευτή
    εκλογικής περιφέρειας Αμμοχώστου κ. Αντώνη Καρά
