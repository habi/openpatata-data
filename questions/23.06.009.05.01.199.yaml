_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.199.htm
by:
- Περδίκης Γιώργος
date: '2010-09-22'
heading: Ερώτηση με αρ. 23.06.009.05.01.199, ημερομηνίας 22 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.199
text: |-
  «Έχω πληροφορηθεί ότι υπάρχει σοβαρή και ολοκληρωμένη πρόταση από τον Κυπριακό Σύνδεσμο Καταδυτικών Κέντρων (Cyprus Dive Centre Association) για αξιοποίηση του κατεστραμμένου αεροσκάφους των Κυπριακών Αερογραμμών τύπου “Hawker Siddeley HS121 Tritent” που βρίσκεται εγκλωβισμένο στο παλιό αεροδρόμιο Λευκωσίας. Το συγκεκριμένο αεροσκάφος είναι ένα από τα τρία που κτυπήθηκαν από την τουρκική αεροπορία κατά την τουρκική εισβολή το 1974. Η εισήγηση αφορά την πόντιση του απογυμνωμένου και κατάλληλα επεξεργασμένου σκελετού του σκάφους σε θαλάσσια περιοχή στην ελεύθερη περιοχή Αμμοχώστου, για να ενισχυθεί ο αλιευτικός πλούτος και να αναπτυχθεί η καταδυτική δραστηριότητα. Γνωρίζω ότι η εισήγηση έχει αντιμετωπιστεί θετικά από το δήμο Παραλιμνίου και το Τμήμα Αλιείας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πώς αντιμετωπίζεται από τις αρμόδιες αρχές το σχέδιο για πόντιση του κατεστραμμένου αεροσκάφους των Κυπριακών Αερογραμμών και δημιουργία ελεγχόμενου τεχνητού υφάλου.»
