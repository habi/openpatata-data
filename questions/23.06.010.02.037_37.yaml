_position_on_page: 37
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.037.htm
by:
- Περδίκης Γιώργος
date: '2012-08-16'
heading: Ερώτηση με αρ. 23.06.010.02.037, ημερομηνίας 16 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.037
text: |-
  «Έχω πληροφορηθεί ότι η Ευρωπαϊκή Επιτροπή κινείται σε τροχιά κατάργησης της χρήσης των πλαστικών σακουλιών μέσω της απαγόρευσης της δωρεάν διανομής τους σε όλα τα καταστήματα. Πρόκειται για ένα σχέδιο που εισάγει το μέτρο της πληρωμής των σακουλιών μιας χρήσης σε κάθε κατάστημα της ευρύτερης αγοράς και οδηγεί στην απόλυτη κατάργηση της χρησιμοποίησής τους. Αν αναλογιστεί κανείς ότι ο μέσος πολίτης της Ευρωπαϊκής Ένωσης χρησιμοποιεί κάθε χρόνο πεντακόσια πλαστικά σακούλια μιας χρήσης, το μέτρο χαρακτηρίζεται ως αναγκαίο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο απαγόρευσης της δωρεάν διανομής πλαστικών σακουλιών μιας χρήσης στα καταστήματα της ευρύτερης αγοράς, καθώς επίσης αν εξετάζεται το ενδεχόμενο κατάργησης της χρησιμοποίησης των μη βιοδιασπώμενων σακουλιών μιας χρήσης, όπως έχουν πράξει η Ιταλία, η Ιρλανδία κ.ο.κ.»
