answers:
- http://www2.parliament.cy/parliamentgr/008_03c/23_06_009_02_013.htm
identifier: 23.06.009.02.013
question:
  by:
  - Φακοντής Αντρέας
  date: '2007-07-27'
  text: |-
    «Κατά την πρόσφατη επίσκεψή μου στην κοινότητα Επισκοπής της επαρχίας Πάφου, μου τέθηκε το αίτημα για προώθηση της διαδικασίας διαχωρισμού οικοπέδων στην κοινότητα, προκειμένου να γίνει μετακίνηση των κατοίκων της βόρειας περιοχής της Επισκοπής.

    Πριν από πολλά χρόνια το Τμήμα Γεωλογικής Επισκόπησης έκρινε ακατάλληλη για οικιστική ανάπτυξη τη βόρεια περιοχή της εν λόγω κοινότητας και ζήτησε τη μετακίνηση των κατοίκων της σε άλλη περιοχή. Έκτοτε δεν έχει γίνει οποιαδήποτε πρόοδος για τη μετακίνηση των κατοίκων της βόρειας περιοχής.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα ακόλουθα:

    1. Σε ποιο στάδιο βρίσκεται η διαδικασία μετακίνησης των κατοίκων της βόρειας περιοχής της κοινότητας σε άλλη περιοχή και ποια τα χρονοδιαγράμματα που τίθενται;

    2. Προτίθεται το Τμήμα Γεωλογικής Επισκόπησης να προβεί σε νέες μελέτες για διαπίστωση της καταλληλότητας του εδάφους για οικιστική ανάπτυξη στη βόρεια περιοχή, δεδομένου ότι από τότε που έκανε την πρώτη μελέτη μέχρι σήμερα η επιστήμη της μηχανικής έχει κάνει σημαντική πρόοδο;»
  title: Ερώτηση με αρ. 23.06.009.02.013, ημερομηνίας 27 Ιουλίου 2007, του βουλευτή
    εκλογικής περιφέρειας Πάφου κ. Αντρέα Φακοντή
