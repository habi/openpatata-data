answers:
- http://www2.parliament.cy/parliamentgr/008_03/23_06_008_03_177.htm
identifier: 23.06.008.03.177
question:
  by:
  - Περδίκης Γιώργος
  date: '2003-10-16'
  text: |-
    «Η πρόσφατη επανέναρξη της συζήτησης για τις επιπτώσεις των ηλεκτρομαγνητικών πεδίων στην ανθρώπινη υγεία ανακαλεί στη μνήμη το περιστατικό των θανάτων από καρκίνο πέντε υπαλλήλων της ΑΤΗΚ που εργάζονταν στο σύστημα τροποσφαιρικών κεραιών στο χωριό Κοίλη της Πάφου, κοντά στο μοναστήρι του Αγίου Νεοφύτου.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

    1. Την εξέλιξη της υπόθεσης αυτής και συγκεκριμένα εάν έχει διεξαχθεί οποιαδήποτε έρευνα ή/και εάν έχουν καταβληθεί οποιεσδήποτε αποζημιώσεις.

    2. Την κατάσταση της υγείας του προσωπικού της ΑΤΗΚ και ΑΗΚ, εάν δηλαδή έχουν διεξαχθεί επιδημιολογικές έρευνες ανάμεσα στους εργαζομένους των δύο αυτών οργανισμών που έρχονται σε επαφή με τα ηλεκτρομαγνητικά πεδία.

    Την πολιτική πρόληψης που ακολουθείται, εάν δηλαδή λαμβάνονται προληπτικά μέτρα και ποια για την ασφάλεια των εργαζομένων σ’ αυτούς τους οργανισμούς από την επαφή τους με τα ηλεκτρομαγνητικά πεδία.»
  title: Ερώτηση με αρ. 23.06.008.03.177, ημερομηνίας 16 Οκτωβρίου 2003, του βουλευτή
    εκλογικής περιφέρειας Λευκωσίας κ. Γιώργου Περδίκη
