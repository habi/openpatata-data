_id: 23.06.009.03.055_56
_position_on_page: 56
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03c/23_06_009_03_055.htm
by:
- mp_id: perdikis-giorgos
date: '2008-09-05'
heading: Ερώτηση με αρ. 23.06.009.03.055, ημερομηνίας 5 Σεπτεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.055
text: |-
  «Το οδοντικό αμάλγαμα, που περιέχει υδράργυρο, χρησιμοποιείται στα σφραγίσματα εδώ και περισσότερο από έναν αιώνα. Η Υπηρεσία Τροφίμων και Φαρμάκων των ΗΠΑ υποστηρίζει πως κατά τη διαδικασία της τοποθέτησης και αφαίρεσης ενός σφραγίσματος απελευθερώνονται ατμοί υδραργύρου. Το ίδιο συμβαίνει και κατά το μάσημα, σύμφωνα με την αμερικανική υπηρεσία.

  Ο υδράργυρος μπορεί να έχει νευροτοξικές επιπτώσεις στο νευρικό σύστημα των παιδιών και των εμβρύων. Σ’ αυτό συμφωνούν και οι δύο επιστημονικές επιτροπές της Ευρωπαϊκής Ένωσης. Επισημαίνουν μάλιστα πως οι ατμοί υδραργύρου που απελευθερώνονται απορροφούνται μέσω της εισπνοής από τους πνεύμονες, όπως επίσης και ότι η εισπνοή πολύ υψηλών συγκεντρώσεων υδραργύρου μπορεί να προκαλέσει βρογχίτιδα κα πνευμονία και να επηρεάσει το κεντρικό νευρικό σύστημα. Επιπλέον, η μακροπρόθεσμη έκθεση μπορεί να επηρεάσει τα νεφρά και το εσωτερικό του στόματος.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων αν έχουν ληφθεί υπόψη από το αρμόδιο υπουργείο αυτές οι εκθέσεις και μελέτες και αν πρόκειται να ληφθούν οποιαδήποτε προληπτικά μέτρα.»
