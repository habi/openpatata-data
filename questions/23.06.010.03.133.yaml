answer: http://www2.parliament.cy/parliamentgr/008_3g/23_06_010_03_133.htm
identifier: 23.06.010.03.133
question:
  by:
  - Χαραλαμπίδου Ειρήνη
  date: '2013-09-12'
  text: |
    «Είναι γνωστό ότι οι πληροφορίες και η ηλεκτρονική αλληλογραφία διατηρούνται στους ηλεκτρονικούς υπολογιστές της Κεντρικής Τράπεζας της Κύπρου για ένα χρόνο. Δεδομένης της κίνησης του κ. Ορφανίδη να αποσπάσει τους σκληρούς δίσκους από τους υπολογιστές της Κεντρικής Τράπεζας της Κύπρου που χρησιμοποιούσε ο ίδιος και οι οποίοι αποτελούν περιουσία του κράτους και περιέχουν σημαντικές πληροφορίες για κρίσιμες και υπό διερεύνηση περιόδους, είναι άξιον απορίας πώς το Υπουργείο Δικαιοσύνης και Δημοσίας Τάξεως και η αστυνομία δεν προχώρησαν σε τέτοιες ενέργειες, προκειμένου να διασφαλίσουν την επιστροφή τους σε συνεργασία με τη Νομική Υπηρεσία.

    Παρακαλώ τον αρμόδιο υπουργό να μας ενημερώσει σε ποιες ενέργειες σκοπεύει να προβεί άμεσα, προκειμένου να επιστραφούν οι δίσκοι που κατέχει ο κ. Ορφανίδης με σημαντικό πληροφοριακό υλικό.»
  title: Ερώτηση με αρ. 23.06.010.03.133, ημερομηνίας 12 Σεπτεμβρίου 2013, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
