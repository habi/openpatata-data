_id: 23.06.009.05.02.007_7
_position_on_page: 7
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_007.htm
by:
- mp_id: perdikis-giorgos
date: '2011-06-07'
heading: Ερώτηση με αρ. 23.06.009.05.02.007, ημερομηνίας 7 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.007
text: |-
  «Από παλαιότερη απάντηση της Υπουργού Εργασίας και Κοινωνικών Ασφαλίσεων κ. Σωτηρούλας Χαραλάμπους σε ερώτησή μου με αρ. 23.06.009.05.01.576 πληροφορήθηκα ότι το Τμήμα Επιθεώρησης Εργασίας του Υπουργείου Εργασίας και Κοινωνικών Ασφαλίσεων, μετά από θανατηφόρο εργατικό ατύχημα την 1η Μαΐου 2010 στην Αμμόχωστο, θα αναλάβει το συντονισμό, ώστε μαζί με τις υπόλοιπες αρμόδιες υπηρεσίες να ετοιμάσουν τους σχετικούς τεχνικούς όρους και προδιαγραφές για την εξέταση των αιτήσεων παραχώρησης άδειας εγκατάστασης κεραίας κινητής τηλεφωνίας, ώστε να αποφεύγονται τα εργατικά ατυχήματα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η ετοιμασία των σχετικών τεχνικών όρων και προδιαγραφών για την εξέταση των αιτήσεων παραχώρησης άδειας εγκατάστασης κεραίας κινητής τηλεφωνίας, ώστε να αποφεύγονται τα εργατικά ατυχήματα.»
