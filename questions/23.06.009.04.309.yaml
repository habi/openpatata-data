answers:
- http://www2.parliament.cy/parliamentgr/008_03d/23_06_009_04_309.htm
by:
- Ομήρου Γιαννάκης
date: '2009-10-06'
heading: Ερώτηση με αρ. 23.06.009.04.309, ημερομηνίας 6 Οκτωβρίου 2009, του βουλευτή
  εκλογικής περιφέρειας Λευκωσίας κ. Γιαννάκη Ομήρου
identifier: 23.06.009.04.309
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων πώς αντιμετωπίζει τα ακόλουθα αιτήματα του Εμπορικού και Βιομηχανικού Επιμελητηρίου Λευκωσίας:

  1. Επίλυση των προβλημάτων ασφάλειας και πυρασφάλειας στη Βιομηχανική Περιοχή Κοκκινοτριμιθιάς και στη Βιομηχανική Ζώνη Παλαιομετόχου.

  2. Δημιουργία βιολογικού σταθμού που να εξυπηρετεί τόσο τη Βιομηχανική Περιοχή Κοκκινοτριμιθιάς όσο και τη Βιομηχανική Ζώνη Παλιομετόχου.

  3. Επίλυση του σοβαρού προβλήματος δυσοσμίας που προκαλείται από τη λειτουργία φάρμας αλόγων και χοιροστασίων στη Βιομηχανική Περιοχή Κοκκινοτριμιθιάς και στη Βιομηχανική Ζώνη Παλιομετόχου.

  4. Δημιουργία μικρού σύγχρονου ιατρικού κέντρου για τις ανάγκες της Βιομηχανικής Περιοχής Κοκκινοτριμιθιάς και της Βιομηχανικής Ζώνης Παλιομετόχου.

  5. Χάραξη και διάνοιξη του εσωτερικού οδικού δικτύου της Βιομηχανικής Ζώνης Παλιομετόχου και δημιουργία κεντρικού οδικού άξονα. Η απουσία επίσημου οδικού δικτύου δημιουργεί ανυπέρβλητα κωλύματα αναφορικά με την εξασφάλιση των αναγκαίων πολεοδομικών αδειών για ανάπτυξη των βιομηχανικών τεμαχίων.

  6. Δημιουργία υποδομής περισυλλογής των σκυβάλων που να εξυπηρετεί τόσο τη Βιομηχανική Περιοχή Κοκκινοτριμιθιάς όσο και τη Βιομηχανική Ζώνη Παλιομετόχου.

  7. Δημιουργία κατάλληλου χώρου στάθμευσης που να εξυπηρετεί τη Βιομηχανική Περιοχή Κοκκινοτριμιθιάς και τη Βιομηχανική Ζώνη Παλιομετόχου.»
