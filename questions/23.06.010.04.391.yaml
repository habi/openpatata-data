answer: http://www2.parliament.cy/parliamentgr/008_3g/23_06_010_04_391.htm
identifier: 23.06.010.04.391
question:
  by:
  - Περδίκης Γιώργος
  date: '2015-01-27'
  text: |
    «Έχω ενημερωθεί για το πρόβλημα που αντιμετωπίζουν οι κοινότητες Ορμίδειας και Ξυλοτύμπου εξαιτίας της ατμοσφαιρικής ρύπανσης που προκαλείται από τη λειτουργία του ηλεκτροπαραγωγού σταθμού της Αρχής Ηλεκτρισμού Κύπρου στη Δεκέλεια. Η υγεία των κατοίκων της περιοχής επιβαρύνεται, οι κάτοικοι της περιοχής διαμαρτύρονται και όχι αδικαιολόγητα.

    Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τις μετρήσεις συγκέντρωσης εκπεμπόμενων ρύπων που έγιναν στον ηλεκτροπαραγωγό σταθμό της Αρχής Ηλεκτρισμού Κύπρου στη Δεκέλεια τον τελευταίο χρόνο, ποια είναι τα αποτελέσματα των μετρήσεων αυτών και κατά πόσο διαπιστώθηκε υπέρβαση των ορίων εκπομπής αερίων.»
  title: Ερώτηση με αρ. 23.06.010.04.391, ημερομηνίας 27 Ιανουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
