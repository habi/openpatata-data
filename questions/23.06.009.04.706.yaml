answers:
- http://www2.parliament.cy/parliamentgr/008_03d/23_06_009_04_706.htm
identifier: 23.06.009.04.706
question:
  by:
  - Περδίκης Γιώργος
  date: '2010-01-12'
  text: |-
    «Στην απάντηση του Υπουργού Γεωργίας, Φυσικών Πόρων και Περιβάλλοντος κ. Μιχάλη Πολυνείκη, ημερομηνίας 28 Νοεμβρίου 2008, σε ερώτηση που υπέβαλα μέσω της Βουλής των Αντιπροσώπων σε σχέση με την ανάγκη σύστασης επαρκούς, ικανοποιητικού και ασφαλούς νομικού πλαισίου για τη λειτουργία των καταστημάτων πώλησης κατοικίδιων ζώων, πουλιών, ιχθύων και ερπετών, που να συνάδει με την ευρωπαϊκή νομοθεσία για την προστασία των ζωικών ειδών αναφέρονται τα εξής:

    “Οι Κτηνιατρικές Υπηρεσίες έχουν ήδη εντοπίσει το κενό όσον αφορά την ύπαρξη συγκεκριμένου νομικού πλαισίου για τη λειτουργία των χώρων όπου πωλούνται ζώα συντροφιάς, πέραν των γενικών προνοιών των περί Προστασίας και Ευημερίας των Ζώων Νόμων και των περί της Υγείας των Ζώων Νόμων, και στην παρούσα φάση βρίσκονται σε στάδιο ετοιμασίας κανονισμών λειτουργίας των υποστατικών πώλησης ζώων συντροφιάς με βάση το άρθρο 32 των περί Προστασίας και Ευημερίας των Ζώων Νόμων του 1994 έως 2002. Στους υπό διαμόρφωση κανονισμούς θα υπάρχουν πρόνοιες για την υγεία και την ευημερία των ζώων, καθώς και για τα είδη ή κατηγορίες ειδών ζώων τα οποία θα δικαιούται ο ιδιοκτήτης κάθε υποστατικού να διατηρεί και να διαθέτει προς πώληση, ανάλογα με το χώρο και τον εξοπλισμό που διαθέτει το υποστατικό του. Επιπλέον, προβλέπονται η εξασφάλιση άδειας από τον ιδιοκτήτη για τη λειτουργία του υποστατικού, καθώς και η τήρηση αρχείου για τα εισερχόμενα και εξερχόμενα ζώα με στόχο την ιχνηλασιμότητά τους, όπου παρίσταται ανάγκη.” Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε θα κατατεθούν στη Βουλή προς έγκριση οι εν λόγω κανονισμοί, που ετοιμάζονται για περισσότερο από δώδεκα μήνες.»
  title: Ερώτηση με αρ. 23.06.009.04.706, ημερομηνίας 12 Ιανουαρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
