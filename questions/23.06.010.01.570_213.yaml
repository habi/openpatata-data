_id: 23.06.010.01.570_213
_position_on_page: 213
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.570.htm
- http://www2.parliament.cy/parliamentgr/008-3f/23_06_010_01.571.htm
by:
- mp_id: perdikis-giorgos
date: '2012-03-08'
heading: Ερώτηση με αρ. 23.06.010.01.570, ημερομηνίας 8 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.570
text: |-
  «Σε παλαιότερη απάντηση του Υπουργού Εσωτερικών κ. Νεοκλή Συλικιώτη σε ερώτηση του βουλευτή κ. Ανδρέα Μιχαηλίδη με αρ. 23.06.010.01.218 πληροφορήθηκα για τα κριτήρια κυπριοποίησης των ξένων ποδοσφαιριστών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον ανά έτος και άθλημα αριθμό των ξένων αθλητών που έχουν αποκτήσει την κυπριακή υπηκοότητα από το 2002 μέχρι σήμερα, καθώς και για τον τρόπο με τον οποίο τους παραχωρήθηκε η κυπριακή υπηκοότητα, αν δηλαδή είχαν συμπληρώσει επτά χρόνια συνολικής διαμονής στη Δημοκρατία ή αν τους δόθηκε από το Υπουργικό Συμβούλιο λόγω παροχής ύψιστου επιπέδου υπηρεσιών προς τη Δημοκρατία.

  Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων πόσοι αθλητές από αυτούς που απέκτησαν την κυπριακή υπηκοότητα παρέμειναν στην Κύπρο, όπως προνοεί ως προϋπόθεση η σχετική νομοθεσία.»



  ρώτηση με αρ. 23.06.010.01.571, ημερομηνίας 8 Μαρτίου 2012, του βουλευτή εκλογικής περιφέρειας Λευκωσίας κ. Γιώργου Περδίκη

  «Έχω πληροφορηθεί, από πρόσφατη ανακοίνωση της Παγκύπριας Οργάνωσης Τυφλών, για το ψήφισμα που εξέδωσε το Ευρωπαϊκό Κοινοβούλιο στο οποίο επισημαίνεται ότι στις χώρες μέλη της Ευρωπαϊκής Ένωσης οι τυφλοί και τα άτομα με μειωμένη όραση έχουν εξαιρετικά μειωμένη πρόσβαση στα βιβλία, καθώς το 95% όλων των δημοσιευμένων έργων δε μετατρέπεται ποτέ σε προσβάσιμη σε αυτούς μορφή, όπως η γραφή “Braille”, τα μεγάλα τυπογραφικά στοιχεία ή η ακουστική έκδοση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, ούτως ώστε οι τυφλοί να αποκτήσουν πρόσβαση σε δημοσιευμένα έργα και βιβλία.»
