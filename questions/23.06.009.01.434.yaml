answers:
- http://www2.parliament.cy/parliamentgr/008_03c/23_06_009_01_434.htm
by:
- Τορναρίτης Νίκος
date: '2007-05-31'
heading: Ερώτηση με αρ. 23.06.009.01.434, ημερομηνίας 31ης Μαΐου 2007, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.01.434
text: |-
  «Αναφορικά με την εισαγωγή του Career Gate Test K17 στα σχολεία για χρήση στα πλαίσια της συμβουλευτικής και επαγγελματικής αγωγής, παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

  1. Με ποια κριτήρια επιλέγηκε το συγκεκριμένο δοκίμιο (test) και από ποιους έγινε η επιλογή του;

  2. Έγινε δοκιμαστικός έλεγχος στην Κύπρο και πότε;

  3. Μελετήθηκαν άλλα εναλλακτικά εργαλεία τα οποία χρησιμοποιούνται στην Ελλάδα;

  4. Σε ποιες ενέργειες έχει προβεί το αρμόδιο υπουργείο για την παροχή χρόνου, κατάλληλης υλικοτεχνικής υποδομής και εγχειριδίων προς τους καθηγητές συμβουλευτικής αγωγής;

  5. Έγινε έρευνα όσον αφορά την τιμή πώλησης του δοκιμίου (test) σε διάφορες αγορές;

  6. Από πού πηγάζουν τα στοιχεία που αφορούν τις προοπτικές απασχόλησης στην Κύπρο, τα οποία συμπεριλαμβάνονται στην ερμηνεία των αποτελεσμάτων του δοκιμίου (test);

  7. Έχω πληροφορίες ότι εκπαιδευτικός διώκεται νομικά από τον προμηθευτή του εν λόγω εργαλείου, διότι ζήτησε διευκρινίσεις μέσω ερωτημάτων για το τεστ. Σε ποιες ενέργειες έχει προβεί το αρμόδιο υπουργείο για την υπεράσπιση του λειτουργού του;»
