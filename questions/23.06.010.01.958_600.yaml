_id: 23.06.010.01.958_600
_position_on_page: 600
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: perdikis-giorgos
date: '2012-06-13'
heading: Ερώτηση με αρ. 23.06.010.01.958, ημερομηνίας 13 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.958
text: |-
  «Έχω πληροφορηθεί για το ψήφισμα που υιοθέτησαν οι υπουργοί Τουρισμού των χωρών μελών του G20. Της υιοθέτησης του ψηφίσματος, που αφορούσε την απλούστευση των διαδικασιών έκδοσης βίζας, προηγήθηκε η κατάθεση μελέτης από τον Παγκόσμιο Οργανισμό Τουρισμού, η οποία ανέφερε ότι η απλοποίηση των διαδικασιών έκδοσης βίζας μπορεί να αποφέρει επιπλέον 122 000 000 τουρίστες, 206 δις δολάρια και 5 000 000 νέες θέσεις εργασίας μέχρι το 2015 μόνο για τις χώρες του G20. Υπολογίζεται ότι ένας μεγάλος αριθμός τουριστών αποθαρρύνεται να επισκεφθεί συγκεκριμένες χώρες λόγω του κόστους, του χρόνου αναμονής και της δυσκολίας έκδοσης της απαραίτητης βίζας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να διαφοροποιήσει τις διαδικασίες έκδοσης βίζας με σκοπό την προσέλκυση περισσότερων τουριστών στη χώρα μας η οποία -περισσότερο από τις χώρες του G20- εξαρτάται οικονομικά από τον τουρισμό.»
