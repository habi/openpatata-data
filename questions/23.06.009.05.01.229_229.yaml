_position_on_page: 229
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.229.htm
by:
- Περδίκης Γιώργος
date: '2010-09-28'
heading: Ερώτηση με αρ. 23.06.009.05.01.229, ημερομηνίας 28 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.229
text: |-
  «Από παλαιότερη απάντηση, ημερομηνίας 26 Μαρτίου 2010, του Υπουργού Γεωργίας, Φυσικών Πόρων και Περιβάλλοντος κ. Δημήτρη Ηλιάδη στην ερώτησή μου με αρ. 23.06.009.04.771, ημερομηνίας 22 Ιανουαρίου 2010, με θέμα τη διαμόρφωση του κτιρίου στο χώρο του παλιού Γενικού Νοσοκομείου Λευκωσίας το οποίο αποτέλεσε το πρώτο κτίριο γραφείων της Μετεωρολογικής Υπηρεσίας της Κύπρου, ώστε να φιλοξενήσει τα εκθέματα του Μετεωρολογικού Μουσείου, πληροφορήθηκα ότι η Μετεωρολογική Υπηρεσία απέστειλε επιστολή προς το γενικό διευθυντή του Υπουργείου Συγκοινωνιών και Έργων, ημερομηνίας 3 Φεβρουαρίου 2010, στην οποία και εκφραζόταν το ενδιαφέρον για μετατροπή του πιο πάνω ιστορικού κτιρίου σε μουσειακό χώρο. Στην ίδια επιστολή η Μετεωρολογική Υπηρεσία ζητούσε να ενημερωθεί κατά πόσο το Υπουργείο Συγκοινωνιών και Έργων συμφωνούσε με την πρόταση.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για την απάντηση του Υπουργείου Συγκοινωνιών και Έργων σε σχέση με το θέμα και ποιες είναι οι ενέργειες και διαδικασίες για μετατροπή του ιστορικού αυτού κτιρίου σε ένα σύγχρονο μουσείο μετεωρολογίας στην Κύπρο.»
