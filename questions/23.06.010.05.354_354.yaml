_id: 23.06.010.05.354_354
_position_on_page: 354
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_354.htm
by:
- mp_id: perdikis-giorgos
date: '2016-02-04'
heading: Ερώτηση με αρ. 23.06.010.05.354, ημερομηνίας 4 Φεβρουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.354
text: |-
  «Έχω γίνει αποδέκτης των έντονων διαμαρτυριών των κατοίκων των κοινοτήτων Μαραθούντας, Αγίας Μαρινούδας, Αχέλειας και Κολώνης σε σχέση σε σχέση με την παράνομη λειτουργία του χώρου απόρριψης αδρανών υλικών στη Μαραθούντα. Όπως με πληροφόρησαν οι κάτοικοι των πιο πάνω κοινοτήτων, υπάρχουν καθημερινές πυρκαγιές, ενώ γίνεται και καύση επικίνδυνων τοξικών αντικειμένων. Σύμφωνα με τις πληροφορίες μου, τα κοινοτικά συμβούλια απειλούν με δυναμικές κινητοποιήσεις, εάν δεν κλείσει άμεσα ο χώρος της παράνομης απόρριψης αδρανών υλικών στη Μαραθούντα. Αρκετοί κάτοικοι αντιμετωπίζουν σοβαρά προβλήματα υγείας εξαιτίας των τοξικών αναθυμιάσεων και ηλικιωμένοι μεταφέρθηκαν τις τελευταίες μέρες στο νοσοκομείο Πάφου με αναπνευστικά προβλήματα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να κλείσει άμεσα ο χώρος της παράνομης απόρριψης αδρανών υλικών στη Μαραθούντα.»
