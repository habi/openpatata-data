_id: 23.06.009.05.01.413_413
_position_on_page: 413
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.413.htm
by:
- mp_id: mitsopoulos-tasos
date: '2010-11-29'
heading: Ερώτηση με αρ. 23.06.009.05.01.413, ημερομηνίας 29 Νοεμβρίου 2010, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.01.413
text: |-
  «Το 2006 η Ευρωπαϊκή Ένωση (ΕΕ) δημιούργησε το European Globalisation Adjustment Fund με σκοπό την καταπολέμηση της ανεργίας και την ομαλή επανένταξη στην αγορά εργασίας απολυμένων εργαζομένων ή εργαζομένων που λόγω της παγκοσμιοποίησης και της κρίσης έχουν απολυθεί ως υπεράριθμοι από τις επιχειρήσεις και εταιρείες στις οποίες εργάζονταν. Το συγκεκριμένο ταμείο προικοδοτείται από τον ετήσιο προϋπολογισμό της ΕΕ με το ποσό των 500 εκατομ. ευρώ. Μέχρι σήμερα πολλά από τα κράτη μέλη έχουν αξιοποιήσει το ταμείο για σκοπούς καταβολής αποζημιώσεων στους εργαζομένους που απολύονται και για σκοπούς επανακατάρτισης.

  Έχω ενημερωθεί ότι τους τελευταίους μήνες μόνο η Ολλανδία έχει αποταθεί στο ταμείο για έξι συγκεκριμένες περιπτώσεις που αφορούν εκατοντάδες εργαζομένους που έχουν απολυθεί ως υπεράριθμοι, προκειμένου να καλύψει το 65% των αποζημιώσεών τους.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων:

  1. για τον αριθμό των περιπτώσεων που η κυβέρνηση της Κυπριακής Δημοκρατίας έχει αποταθεί στο ταμείο,

  2. για τις περιπτώσεις που έχουν εγκριθεί και τα ποσά που έχουν καταβληθεί ως αποζημιώσεις σε εργαζομένους ή για σκοπούς επανακατάρτισης και επανένταξης στην αγορά εργασίας και

  3. για το κατά πόσο έχει υποβληθεί σχετικό αίτημα για εξασφάλιση μέρους των αποζημιώσεων των απολυθέντων από τη Eurocypria.»
