answers:
- http://www2.parliament.cy/parliamentgr/008-3f/23_06_010_02.435.htm
identifier: 23.06.010.02.435
question:
  by:
  - Περδίκης Γιώργος
  date: '2013-02-06'
  text: |-
    «Έχω πληροφορηθεί ότι η Οργάνωση Παραπληγικών Κύπρου καταγγέλλει πως στην πτέρυγα των τετραπληγικών και παραπληγικών ατόμων του Γενικού Νοσοκομείου Λευκωσίας φιλοξενούνται ασθενείς με προβλήματα που δε σχετίζονται με τετραπληγία ή παραπληγία, υποβαθμίζοντας έτσι το επίπεδο υπηρεσιών που προσφέρονται στα τετραπληγικά και παραπληγικά άτομα λόγω αυξημένου φόρτου εργασίας του προσωπικού. Παράλληλα, σύμφωνα με την καταγγελία της οργάνωσης, δεν υπάρχει γιατρός σε εφημερία στις μη εργάσιμες μέρες, με αποτέλεσμα να μη γίνεται εισαγωγή στην πτέρυγα, γιατί οι ίδιοι οι γιατροί φοβούνται ότι δε θα υπάρχει κάποιος να τους παρακολουθεί τα απογεύματα και τα βράδια.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να υπάρξει λύση στα προβλήματα που αντιμετωπίζει η πτέρυγα των παραπληγικών και τετραπληγικών ατόμων του Γενικού Νοσοκομείου Λευκωσίας.»
  title: Ερώτηση με αρ. 23.06.010.02.435, ημερομηνίας 6 Φεβρουαρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
