_id: 23.06.010.02.347_347
_position_on_page: 347
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.347.htm
by:
- mp_id: perdikis-giorgos
date: '2012-12-05'
heading: Ερώτηση με αρ. 23.06.010.02.347, ημερομηνίας 5 Δεκεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.347
text: |-
  «Έχω πληροφορηθεί ότι η Greenpeace της Ελλάδας ξεκίνησε την καλλιέργεια κτηνοτροφικών κουκιών, για να χρησιμοποιηθούν ως ζωοτροφή. Σκοπός της Greenpeace στην Ελλάδα είναι να εγκαταλείψουν οι εταιρείες ζωικών προϊόντων τη χρήση της μεταλλαγμένης σόγιας στις ζωοτροφές και να στραφούν στη χρήση ντόπιων κτηνοτροφικών φυτών, που θα την αντικαταστήσουν. Σύμφωνα με τη Greenpeace, τα κουκιά, τα ρεβίθια, τα μπιζέλια και τα λούπινα δεν είναι μεταλλαγμένα και μπορούν να αντικαταστήσουν επάξια τη σόγια (εισαγόμενη και μη) στις ζωοτροφές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει έρευνες και έχει διαπιστωθεί ότι στο έδαφος και στις κλιματολογικές συνθήκες της Κύπρου μπορούν να καλλιεργηθούν τα κουκιά, τα ρεβίθια, τα μπιζέλια και τα λούπινα, για να χρησιμοποιηθούν στις ζωοτροφές.»
