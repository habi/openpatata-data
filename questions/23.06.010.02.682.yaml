answers:
- http://www2.parliament.cy/parliamentgr/008-3f/23_06_010_02.682.htm
identifier: 23.06.010.02.682
question:
  by:
  - Περδίκης Γιώργος
  date: '2013-06-19'
  text: |-
    «Έχω πληροφορηθεί για τις έντονες αντιδράσεις του δήμου Μέσα Γειτονιάς αναφορικά με την ενδεχόμενη κατασκευή εργοστασίου διαχείρισης υλικών κατεδαφίσεων σε περιοχή που εφάπτεται με την οικιστική ζώνη. Σύμφωνα με το δήμο Μέσα Γειτονιάς, η περιοχή είναι ήδη επιβαρυμένη με δεκάδες βιοτεχνίες και η κατασκευή τέτοιου εργοστασίου, που προτείνεται να χωροθετηθεί δίπλα από οικιστική περιοχή του δήμου, θα επηρεάσει αρνητικά την ποιότητα ζωής των κατοίκων, αφού θα προκαλέσει οχληρία, δυσοσμία και προβλήματα σε σχέση με την οδική ασφάλεια της περιοχής.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν θα ληφθούν υπόψη οι έντονες αντιδράσεις του δήμου Μέσα Γειτονιάς κατά την εξέταση της αίτησης για κατασκευή εργοστασίου διαχείρισης υλικών κατεδαφίσεων, καθώς και αν εξετάζεται η εξεύρεση άλλου, καταλληλότερου χώρου για την κατασκευή του εν λόγω εργοστασίου.»
  title: Ερώτηση με αρ. 23.06.010.02.682, ημερομηνίας 19 Ιουνίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
