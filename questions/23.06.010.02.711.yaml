answers:
- http://www2.parliament.cy/parliamentgr/008-3f/23_06_010_02.711.htm
by:
- Περδίκης Γιώργος
date: '2013-06-26'
heading: Ερώτηση με αρ. 23.06.010.02.711, ημερομηνίας 26 Ιουνίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.711
text: |-
  «Έχω πληροφορηθεί ότι οι Τεχνικές Υπηρεσίες του Υπουργείου Παιδείας και Πολιτισμού προτίθενται να προχωρήσουν στη μετατροπή της αίθουσας δημιουργικότητας του Γ΄ Δημοτικού Σχολείου Καϊμακλίου, η οποία στοίχισε πάνω από €12.000, σε τάξη νηπιαγωγείου και έτσι το περιεχόμενο της αίθουσας θα καταστραφεί. Η συγκεκριμένη αίθουσα ανακαινίστηκε από το σύνδεσμο γονέων πριν από τρία περίπου χρόνια, για να ικανοποιήσει το στόχο της δημιουργικότητας. Σύμφωνα με τις πληροφορίες μου, το Υπουργείο Παιδείας και Πολιτισμού διάθεσε το ποσό των €2.500 ως χορηγία για ενίσχυση των καλών πρακτικών για αντιμετώπιση της νεανικής παραβατικότητας και ανάλογο ποσό διάθεσε και η Σχολική Εφορεία Λευκωσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να παρέμβει αμέσως, προκειμένου να προστατευθεί η αίθουσα δημιουργικότητας στο Γ΄ Δημοτικό Σχολείο Καϊμακλίου, δεδομένου ότι με τη συγκεκριμένη ενέργεια διαφωνούν τόσο ο σύνδεσμος γονέων όσο και οι δύο διευθυντές του δημοτικού σχολείου.»
