answers:
- http://www2.parliament.cy/parliamentgr/008_03d/23_06_009_04_826.htm
identifier: 23.06.009.04.826
question:
  by:
  - Περδίκης Γιώργος
  date: '2010-02-04'
  text: |-
    «Έχω πληροφορηθεί ότι καθυστερεί η υπογραφή της συμφωνίας μεταξύ του Τμήματος Δασών, του Κυπριακού Οργανισμού Τουρισμού και του δήμου Πόλης Χρυσοχούς για παραχώρηση του ευκαλυπτώνα, ώστε να προχωρήσει η διαδικασία της αναβάθμισης του κατασκηνωτικού χώρου στην Πόλη Χρυσοχούς. Υπενθυμίζεται ότι έχει ήδη καταρτιστεί γενικό σχέδιο (master plan) για την ανάπλαση του κατασκηνωτικού χώρου στον ευκαλυπτώνα της Πόλης Χρυσοχούς, το οποίο δεν έχει τεθεί υπόψη των ενδιαφερόμενων πολιτών και οργανώσεων, στα πλαίσια ενός διευρυμένου δημόσιου διάλογου. Ο δήμος Πόλης Χρυσοχούς απαιτεί να προηγηθεί η υπογραφή της συμφωνίας μίσθωσης του χώρου πριν προχωρήσει σε διαδικασία δημόσιας ακρόασης. Εν τω μεταξύ, στο τέλος Φεβρουαρίου λήγει το συμβόλαιο διαχείρισης του χώρου από τους ιδιώτες διαχειριστές και συνεπώς αυτόματα ο χώρος θα παραμείνει ανεξέλεγκτος και αφύλακτος.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να υπογραφεί η συμφωνία εκμίσθωσης του χώρου στο δήμο Πόλης Χρυσοχούς, ώστε να διεξαχθεί ο απαιτούμενος δημόσιος διάλογος για τα συγκεκριμένα έργα.»
  title: Ερώτηση με αρ. 23.06.009.04.826, ημερομηνίας 4 Φεβρουαρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
