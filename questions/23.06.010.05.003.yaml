answers: []
identifier: 23.06.010.05.003
question:
  by:
  - Περδίκης Γιώργος
  date: '2015-07-13'
  text: |-
    «Έχω πληροφορηθεί από επιστολή του κοινοτικού συμβουλίου Αγίας Μαρίνας Ξυλιάτου προς το διευθυντή του Τμήματος Αναπτύξεως Υδάτων ημερομηνίας 25 Ιουνίου 2015 αναφορικά με απόφαση του τμήματος για παροχή αρδεύσιμου νερού από το φράγμα σε δύο ακόμη χοιροστάσια της περιοχής Μενίκου. Στην επιστολή του το κοινοτικό συμβούλιο Αγίας Μαρίνας Ξυλιάτου εκφράζει την κάθετη αντίθεσή του με την εν λόγω απόφαση και παράλληλα υποδεικνύει τις παρανομίες που γίνονται με την ανοχή του τμήματος. Η εν λόγω επιστολή επισυνάπτεται.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την άρση των παρανομιών, καθώς επίσης αν προτίθεται να ανακαλέσει την απόφαση για παροχή αρδεύσιμου νερού από το φράγμα σε δύο ακόμη χοιροστάσια της περιοχής Μενίκου.»

    Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
  title: Ερώτηση με αρ. 23.06.010.05.003, ημερομηνίας 13 Ιουλίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
