answers:
- http://www2.parliament.cy/parliamentgr/008_03c/23_06_009_01_084.htm
by:
- Περδίκης Γιώργος
date: '2006-09-29'
heading: Ερώτηση με αρ. 23.06.009.01.084, ημερομηνίας 29 Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.084
text: |-
  «Έχω πληροφορηθεί ότι πρόσφατα, στην παρουσία πολιτικών και διπλωματών από πολλές χώρες, πραγματοποιήθηκαν στον ΟΗΕ τα εγκαίνια της έκθεσης “Ελαίας Εγκώμιο”. Τα εγκαίνια τέλεσαν ο αναπληρωτής γενικός γραμματέας του ΟΗΕ, η Υπουργός Εξωτερικών της Ελλάδας κ. Ντόρα Μπακογιάννη και ο Έλληνας Υπουργός Πολιτισμού κ. Γιώργος Βουλγαράκης. Την έκθεση διοργάνωσε το Κέντρο Έρευνας της Ελληνικής Λαογραφίας της Ακαδημίας Αθηνών με την υποστήριξη της Γενικής Γραμματείας Ολυμπιακών Αγώνων. Η έκθεση περιλαμβάνει θεματικές ενότητες από τη μυθολογία και την ιστορία της ελιάς στο χώρο της Μεσογείου και αφορά τη σχέση της με τους Έλληνες, τη σημασία της για την οικονομία, τη διατροφή, την υγεία, τη λατρεία και την τέχνη, καθώς και την αναγωγή της σε σύμβολο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχει περίπτωση να παρουσιαστεί η έκθεση “Ελαίας Εγκώμιο” και στην Κύπρο.»
