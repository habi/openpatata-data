answers: []
by:
- Περδίκης Γιώργος
date: '2010-09-28'
heading: Ερώτηση με αρ. 23.06.009.05.01.237, ημερομηνίας 28 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.237
text: |-
  «Σε απάντηση του Υπουργού Εσωτερικών κ. Νεοκλή Συλικιώτη σε προηγούμενη ερώτησή μου μέσω της Βουλής των Αντιπροσώπων (αρ. 23.06.009.04.680), σχετικά με την υπόθεση των αυθαίρετων αναπτύξεων στο εμπορικό κέντρο “Madison” στη Λευκωσία, ομολογείται ότι η υφιστάμενη νομοθεσία δεν προβλέπει μέτρα άμεσης παύσης της λειτουργίας, κατάσχεσης μηχανημάτων ούτε κλείσιμο παράνομων εγκαταστάσεων. Στη συγκεκριμένη περίπτωση, παρά τις ενέργειες της πολεοδομικής αρχής, ομολογείται ότι οι παράνομες δραστηριότητες ολοκληρώθηκαν και η εγκατάσταση λειτουργεί κανονικά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί στα πλαίσια της νέας τροποποίησης της πολεοδομικής νομοθεσίας, γνωστή και ως “πολεοδομική αμνηστία”, δεν έχουν εισαχθεί στη νομοθεσία τέτοιου είδους πρόνοιες.»
