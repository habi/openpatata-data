_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.500.htm
by:
- Περδίκης Γιώργος
date: '2011-01-04'
heading: Ερώτηση με αρ. 23.06.009.05.01.500, ημερομηνίας 4 Ιανουαρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.500
text: |-
  «Έχω πληροφορηθεί ότι το Υπουργείο Παιδείας και Πολιτισμού δεν αντιμετώπισε με τη δέουσα προσοχή και ενδιαφέρον την πρόταση του αναγνωρισμένου Κύπριου σκηνοθέτη Χρίστου Σιοπαχά για δημιουργία ταινίας αφιερώματος στον ποιητή Κυριάκο Χαραλαμπίδη, με αποτέλεσμα η προσπάθεια να κινδυνεύει με ματαίωση. Το Υπουργείο Παιδείας και Πολιτισμού προβάλλει διάφορες γραφειοκρατικές δικαιολογίες για αυτή την απόφαση, η οποία προκαλεί έκπληξη και απορία. Είναι γεγονός ότι υπήρχε τρόπος, όπως συνέβη και σε άλλες παρόμοιες περιπτώσεις, να ξεπεραστούν οι γραφειοκρατικές δυσκολίες και η ταινία ντοκιμαντέρ να τύχει επαρκούς χρηματοδότησης από τη Συμβουλευτική Επιτροπή Κινηματογράφου ή το Υπουργείο Παιδείας και Πολιτισμού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δε χρηματοδοτήθηκε επαρκώς η ταινία αφιέρωμα στον καταξιωμένο Κύπριο ποιητή και λογοτέχνη Κυριάκο Χαραλαμπίδη, καθώς και αν υπάρχει τρόπος να προχωρήσει ομαλά η δημιουργία της.»
