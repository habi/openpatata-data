_id: 23.06.008.04.530_221
_position_on_page: 221
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04%20_530.htm
by:
- mp_id: perdikis-giorgos
date: '2005-01-25'
heading: Ερώτηση με αρ. 23.06.008.04.530, ημερομηνίας 25 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.530
text: |-
  «Έχω πληροφορηθεί ότι υπάρχει μεγάλο πρόβλημα ασφάλειας και οχληρίας από τη διέλευση φορτηγών αυτοκινήτων μέσα από τον οικιστικό παραδοσιακό πυρήνα του χωριού Λάσα στην Πάφο. Τα φορτηγά και οι μπετονιέρες διέρχονται τα στενά δρομάκια του χωριού, πλάτους σε ορισμένα σημεία μόλις 2,5 μέτρων, μεταφέροντας οικοδομικά υλικά για την κατασκευή μεγάλου αριθμού εξοχικών κατοικιών και προκαλώντας ζημιές στις οικοδομές ή/και θέτοντας σε κίνδυνο ανθρώπινες ζωές. Ήδη έγιναν συγκεκριμένα διαβήματα προς τις αρμόδιες αρχές (κοινοτάρχης, έπαρχος, Αστυνομική Διεύθυνση Πάφου).

  Το θέμα φαίνεται να προσκρούει στην άρνηση του κοινοτικού συμβουλίου Λάσας να απαγορεύσει τη διέλευση μέσα από τον παραδοσιακό πυρήνα του χωριού. Φαίνεται ότι η προγραμματιζόμενη κατασκευή κάποιων εξοχικών κατοικιών λειτουργεί ως δέλεαρ για το κοινοτικό συμβούλιο, το οποίο παραβλέπει τα προβλήματα που προκαλούν τα βαριά οχήματα κατά τη διέλευσή τους από το κέντρο του χωριού, προκειμένου να προμηθεύσουν το εργοτάξιο με οικοδομικά υλικά.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Τα μέτρα που πρόκειται να λάβει, ώστε να επιλυθεί το συγκεκριμένο πρόβλημα.

  2. Αν έχει μελετηθεί η δυνατότητα κατασκευής παρακαμπτήριου δρόμου στο χωριό Λάσα της Πάφου.

  3. Αν το πρόβλημα αυτό λαμβάνεται υπόψη κατά το στάδιο της έκδοσης πολεοδομικής άδειας για τέτοιου είδους αναπτύξεις
