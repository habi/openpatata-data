_id: 23.06.010.01.595_238
_position_on_page: 238
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.595.htm
by:
- mp_id: perdikis-giorgos
date: '2012-03-14'
heading: Ερώτηση με αρ. 23.06.010.01.595, ημερομηνίας 14 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.595
text: |-
  «Έχω πληροφορηθεί ότι ένα συστατικό που χρησιμοποιείται ευρέως στην παρασκευή αναψυκτικών έχει αποδειχθεί ότι αποτελεί δυνητικό κίνδυνο για πρόκληση καρκίνου. Σύμφωνα με μια ομάδα μελετητών του Επιστημονικού Κέντρου Δημοσίου Συμφέροντος (CSPI), που εδρεύει στην Ουάσινγκτον, οι ανησυχίες αφορούν μια χρωστική ουσία με χρώμα καραμελί-καφέ (ammonia-sulfite caramel colouring) που θα μπορούσε να προκαλέσει πολλές μορφές καρκίνου. Οι τεχνητές αυτές ουσίες δημιουργούνται από την αντίδραση της ζάχαρης με αμμωνία και των υπό πίεση και σε υψηλή θερμοκρασία στοιχείων του θείου. Τα αποτελέσματα αυτών των χημικών αντιδράσεων οδηγούν στο σχηματισμό δύο ουσιών που είναι γνωστές ως “2-ΜΙ” και “4-ΜΙ”. Οι συγκεκριμένες ουσίες λοιπόν έχουν ενοχοποιηθεί από παλαιότερες μελέτες που έχουν γίνει σε πειραματόζωα για πρόκληση καρκίνου στους πνεύμονες, το ήπαρ, το θυρεοειδή ή ακόμα και λευχαιμίας.

  Το κέντρο προτρέπει την απαγόρευση της χρήσης τους και ήδη η πολιτεία της Καλιφόρνιας έχει ζητήσει να προστεθεί σήμανση στα προϊόντα που μπορεί να προκαλέσουν καρκίνο. Σε αντίδραση σε αυτή την απαγόρευση, οι δύο μεγαλύτερες κατασκευάστριες εταιρείες αναψυκτικών στον κόσμο έχουν ανακοινώσει ότι θα αφαιρέσουν τα συγκεκριμένα συστατικά από τη συνταγή τους και θα τα αντικαταστήσουν με μη καρκινογόνα καραμέλα.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων αν προτίθεται να προβεί σε παρόμοια απαίτηση για αναγραφή στις ετικέτες προϊόντων που περιέχουν τις συγκεκριμένες ουσίες προειδοποίησης προς το καταναλωτικό κοινό ότι υπάρχουν πιθανότητες πρόκλησης καρκίνου από την κατανάλωση αυτών των προϊόντων.»
