_id: 23.06.010.05.057_58
_position_on_page: 58
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-08-17'
heading: Ερώτηση με αρ. 23.06.010.05.057, ημερομηνίας 17 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.057
text: |-
  «Σύμφωνα με την 3η Τριμηνιαία Έκθεση Προόδου του Εφόρου Αποκρατικοποιήσεων για την περίοδο από την 1η Φεβρουαρίου 2015 έως την 30ή Απριλίου 2015, το Φεβρουάριο του 2015 ολοκληρώθηκε η υπογραφή των συμβάσεων με τέσσερις συμβούλους για το σχεδιασμό, τη διεύθυνση και την εφαρμογή της διαδικασίας προετοιμασίας και της επακόλουθης διαδικασίας εξεύρεσης στρατηγικού επενδυτή για την ΑΤΗΚ. Σύμφωνα με την έκθεση, χρηματοοικονομικός σύμβουλος ορίστηκε η εταιρεία “Citigroup Global Markets”, λογιστικός σύμβουλος ορίστηκε η κοινοπραξία των εταιρειών “PricewaterhouseCoopers Limited”, “PricewaterhouseCoopers Business Solutions SA” και “PricewaterhouseCoopers Sa”, νομικός σύμβουλος ορίστηκε η κοινοπραξία των δικηγορικών γραφείων “Antis Triantafyllides & Sons LLC” και “Shearman & Sterling (London) LLP” και τεχνικός σύμβουλος ορίστηκε η εταιρεία “Roland Berger Strategy Consultants Gmbh”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την περίοδο ισχύος των πιο πάνω συμβάσεων, καθώς και για τα ποσά τα οποία θα λάβουν οι πιο πάνω εταιρείες για τις υπηρεσίες που θα παράσχουν.»
