_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02.045.htm
by:
- Μητσόπουλος Τάσος
date: '2011-07-01'
heading: Ερώτηση με αρ. 23.06.009.05.02.045, ημερομηνίας 1ης Ιουλίου 2011, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.02.045
text: |-
  «Η Ένωση Δήμων Κύπρου έχει κατ’ επανάληψη ζητήσει τη δημιουργία δημοτικής αστυνομίας κατά τα πρότυπα άλλων ευρωπαϊκών χωρών. Μια τέτοια απόφαση, που κινείται στη λογική της αποκέντρωσης αρμοδιοτήτων και αναβάθμισης της τοπικής αυτοδιοίκησης, θα είχε πολλαπλές θετικές συνέπειες. Η δημοτική αστυνομία θα μπορούσε να αναλάβει την άσκηση ελέγχου σε θέματα τροχαίας κίνησης, στάθμευσης, καθαριότητας, αγορανομίας, ηχορρύπανσης, ενώ θα μπορούσε να λειτουργεί και ως τουριστική αστυνομία, κάτι που αποτελεί επιτακτικό αίτημα ιδίως των τουριστικών δήμων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για το πώς αντιμετωπίζεται από την κυβέρνηση η προοπτική δημιουργίας δημοτικής αστυνομίας στην Κύπρο και η ικανοποίηση ενός πάγιου αιτήματος της Ένωσης Δήμων Κύπρου.»
