_id: 23.06.008.01.012_12
_position_on_page: 12
_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_012.htm
by:
- Περδίκης Γιώργος
date: '2001-08-31'
heading: Ερώτηση με αρ. 23.06.008.01.012 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη την 31η Αυγούστου 2001
identifier: 23.06.008.01.012
text: |-
  «Έχω πληροφορηθεί ότι η περιοχή μεταξύ του παλιού και του νέου λιμανιού Λεμεσού ταλανίζεται από μεγάλα προβλήματα ρύπανσης. Υπάρχουν πάρα πολλές ακαθαρσίες, σκουπίδια, παραπήγματα και παρατηρούνται ανεξέλεγκτες δραστηριότητες και εκροές αγωγών. Ιδιαίτερα για το τελευταίο πληροφορούμαι ότι το διάταγμα του Υπουργείου Εργασίας και Κοινωνικών Ασφαλίσεων, το οποίο έδινε χρονικό περιθώριο για εξεύρεση μιας αποδεκτής τεχνικής λύσης για το πρόβλημα της ρίψης στη θάλασσα των αποβλήτων των οινοβιομηχανιών, έχει ήδη εκπνεύσει το Νοέμβριο του 2000. Η παράνομη και επικίνδυνη ρίψη τοξικών αποβλήτων από τις οινοβιομηχανίες συνεχίζεται.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να αντιμετωπιστούν η καταστροφή του περιβάλλοντος και η δημιουργία κινδύνων για την υγεία των πολιτών.»
