answers:
- http://www2.parliament.cy/parliamentgr/008_03/23_06_008_02_145.htm
identifier: 23.06.008.02.145
question:
  by:
  - Μαύρου Ελένη
  date: '2002-12-11'
  text: |-
    «Μας έχει αναφερθεί ότι ανήλικα παιδιά που βρίσκονται στην Παιδική Στέγη και τη Στέγη Νεανίδων Λευκωσίας συχνά παρενοχλούνται από τους γονείς τους, οι οποίοι είναι κατηγορούμενοι για άσκηση βίας σε αυτά. Οι παρεμβάσεις αυτές ασκούν ψυχολογική βία στα παιδιά και στο προσωπικό των ιδρυμάτων, που στη συνέχεια καλούνται συχνά για μαρτυρία.

    Παρά το γεγονός ότι οι εν λόγω παρεμβάσεις συνιστούν παραβίαση από πλευράς των γονιών των διαταγμάτων απομάκρυνσης και μη επικοινωνίας με τα ανήλικα παιδιά, εντούτοις οι γονείς αφήνονται ανενόχλητοι να συνεχίζουν το έργο τους κατά παράβαση του περί Βίας στην Οικογένεια Νόμου (άρθρο 21).

    Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων γιατί η αστυνομία δεν παρέχει προστασία στους πιο πάνω χώρους, τη στιγμή που η προστασία αυτών των παιδιών είναι ευθύνη του κράτους.»
  title: Ερώτηση με αρ. 23.06.008.02.145 που υποβλήθηκε από τη βουλευτή εκλογικής
    περιφέρειας Λευκωσίας κ. Ελένη Μαύρου στις 11 Δεκεμβρίου 2002.
