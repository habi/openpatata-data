_id: 23.06.010.01.742_384
_position_on_page: 384
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.742.htm
by:
- mp_id: perdikis-giorgos
date: '2012-04-11'
heading: Ερώτηση με αρ. 23.06.010.01.742, ημερομηνίας 11 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.742
text: |-
  «Έχω πληροφορηθεί για την καταστροφή μιας γραμμικής δεντροστοιχίας περίπου είκοσι πεύκων μεγάλης ηλικίας που βρίσκεται στη λεωφόρο Αμμοχώστου κοντά στις κρατικές αποθήκες στη Λευκωσία. Η καταστροφή οφείλεται στις εκσκαφές που έγιναν για σκοπούς υπογείωσης των υπηρεσιών κατά τη διάρκεια πρόσφατων οδικών έργων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είχε γίνει περιβαλλοντική μελέτη, προτού ξεκινήσουν τα έργα διαπλάτυνσης της λεωφόρου Αμμοχώστου, και αν είχε γίνει αποτύπωση του πρασίνου από το Τμήμα Δασών. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τους λόγους που το αρμόδιο τμήμα αδειοδότησε την υλοτόμηση μεγάλου αριθμού κυπαρισσιών κατά την έναρξη των εργασιών διαπλάτυνσης της λεωφόρου Αμμοχώστου, αφού θα μπορούσε οι εργασίες διαπλάτυνσης να γίνουν από την άλλη πλευρά της λεωφόρου, καθώς επίσης και για τους λόγους που δεν προνοήθηκε μικρή απόκλιση των υπόγειων υπηρεσιών, για να αποφευχθεί η καταστροφή των πεύκων.»
