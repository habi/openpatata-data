answers: []
identifier: 23.06.009.05.01.529
question:
  by:
  - Περδίκης Γιώργος
  date: '2011-01-14'
  text: |-
    «Το 2004 ψηφίστηκε ο Νόμος αρ. 229(Ι)2004, που προνοούσε την υποβολή αίτησης στους κατά τόπους επάρχους από αγοραστές οικοδομών, για έκδοση ειδικού πιστοποιητικού έγκρισης για οικοδομές στις οποίες λόγω ορισμένων παρατυπιών δεν μπορούσε να δοθεί τελική έγκριση, να εγκριθεί έκδοση τίτλου και τιτλοποίηση. Σκοπός του νόμου ήταν η έκδοση τίτλων και η τιτλοποίηση χιλιάδων αγορών οικοδομών (σε αγοραστές εσωτερικού και εξωτερικού) που εκκρεμούσαν για χρόνια και η προσκόμιση εσόδων στο κράτος. Όλοι οι αιτητές πλήρωσαν με την υποβολή αίτησής τους, σύμφωνα με το νόμο, τέλος που καθορίστηκε τότε στις £250.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα σε παγκύπριο και επαρχιακό επίπεδο:

    1. Πόσες αιτήσεις υποβλήθηκαν στις κατά τόπους επαρχιακές διοικήσεις;

    2. Για πόσες οικοδομές εγκρίθηκε η έκδοση ειδικού πιστοποιητικού έγκρισης;

    3. Για πόσες οικοδομές εκδόθηκαν ειδικά πιστοποιητικά έγκρισης;

    4. Για πόσες οικοδομές εκδόθηκαν τίτλοι ιδιοκτησίας από το Κτηματολόγιο, μετά την έκδοση ειδικού πιστοποιητικού έγκρισης;

    5. Για πόσες οικοδομές έγιναν μεταβιβάσεις τίτλων στους αγοραστές;»
  title: Ερώτηση με αρ. 23.06.009.05.01.529, ημερομηνίας 14 Ιανουαρίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
