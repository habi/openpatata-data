answers:
- http://www2.parliament.cy/parliamentgr/008_03b/23_06_008_04_920.htm
identifier: 23.06.008.04.920
question:
  by:
  - Περδίκης Γιώργος
  date: '2005-06-23'
  text: |-
    «Έχω πληροφορηθεί την απόφαση του κοινοτικού συμβουλίου Πομού να δημιουργήσει κοιμητήριο δίπλα στον υδατοφράκτη Πομού, ο οποίος εμπλουτίζει την πηγή ύδρευσης του χωριού.

    Στο χώρο του υδατοφράκτη υπήρχε προ δεκαετιών κοιμητήριο, το οποίο σταμάτησε να δέχεται νεκρούς, όταν δημιουργήθηκε ο υδατοφράκτης. Οι αρμόδιοι, πριν από δεκαετίες, έκριναν ότι η λειτουργία κοιμητηρίου δίπλα στον υδατοφράκτη περικλείει κινδύνους.

    Μετά από τόσα χρόνια και σε μια εποχή που οι πολίτες έχουν ευαισθητοποιηθεί ιδιαίτερα σε θέματα πρόληψης και προστασίας της υγείας είναι ανεπίτρεπτο να συζητείται καν η δημιουργία κοιμητηρίου δίπλα στον υδατοφράκτη.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνει, ώστε να αποτραπεί η δημιουργία κοιμητηρίου παρά τον υδατοφράκτη Πομού.»
  title: Ερώτηση με αρ. 23.06.008.04.920, ημερομηνίας 23 Ιουνίου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
