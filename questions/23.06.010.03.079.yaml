answers:
- http://www2.parliament.cy/parliamentgr/008_3g/23_06_010_03_079.htm
by:
- Περδίκης Γιώργος
date: '2013-08-28'
heading: Ερώτηση με αρ. 23.06.010.03.079, ημερομηνίας 28 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.079
text: |-
  «Από απάντηση του Υπουργού Ενέργειας, Εμπορίου, Βιομηχανίας και Τουρισμού κ. Γιώργου Λακκοτρύπη στην ερώτησή μου με αρ. 23.06.010.02.578, αναφορικά με τα ποσά που είναι διατεθειμένες ή υποχρεωμένες οι εταιρείες να διαθέσουν για την εκπαίδευση Κυπρίων στον τομέα της διαχείρισης του φυσικού αερίου, πληροφορήθηκα ότι το Υπουργείο Ενέργειας, Εμπορίου, Βιομηχανίας και Τουρισμού σε συνεργασία με τα Υπουργεία Παιδείας και Πολιτισμού και Εργασίας και Κοινωνικών Ασφαλίσεων εργάζονται από κοινού για την ετοιμασία ενός πλάνου εκπαίδευσης και κατάρτισης. Οι δράσεις του πλάνου θα αφορούν τόσο την τεχνική και μεταλυκειακή εκπαίδευση όσο και την επανεκπαίδευση και εξειδίκευση άνεργων τεχνικών και επιστημονικού προσωπικού. Όπως πληροφορήθηκα, για τον καθορισμό της διαδικασίας καταρτισμού του εν λόγω πλάνου είχε προγραμματιστεί συνεδρία των τριών υπουργών στις 15 Ιουλίου 2013.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει πραγματοποιηθεί η συνεδρία των τριών υπουργών και ποια ήταν τα αποτελέσματα και οι αποφάσεις της συνεδρίας αυτής.»
