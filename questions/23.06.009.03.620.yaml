_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_620.htm
by:
- Μητσόπουλος Τάσος
date: '2009-07-07'
heading: Ερώτηση με αρ. 23.06.009.03.620, ημερομηνίας 7 Ιουλίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.620
text: |-
  «Τα τελευταία χρόνια έχει αυξηθεί θεαματικά ο αριθμός των μεταναστών που εργάζονται νομίμως στον τόπο μας. Στον αριθμό αυτό περιλαμβάνονται πολίτες κρατών μελών της Ευρωπαϊκής Ένωσης (ΕΕ), αλλά και τρίτων χωρών.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο αντιμετωπίζει θετικά το ενδεχόμενο δημιουργίας ενός Κέντρου Εξυπηρέτησης Πολιτών (ΚΕΠ) το οποίο θα απευθύνεται αποκλειστικά στους μετανάστες. Το ΚΕΠ αυτό, μέσω της κατάλληλης στελέχωσης, θα μπορεί να παρέχει πληροφορίες στους μετανάστες αναφορικά με τα δικαιώματά τους στην Κύπρο (μισθολογικά, ασφαλιστικά, συνταξιοδοτικά κ.ά.), τις συναλλαγές τους με διάφορες υπηρεσίες του δημοσίου, καθώς και με οτιδήποτε άλλο θα μπορούσε να κάνει πιο υποφερτή την καθημερινότητά τους, καθόσον χρόνο εργάζονται νομίμως στην πατρίδα μας. Σημειώνω ότι ο θεσμός αυτός λειτουργεί με επιτυχία σε αρκετά κράτη μέλη της ΕΕ.»
