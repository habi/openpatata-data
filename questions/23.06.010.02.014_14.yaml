_position_on_page: 14
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.014.htm
by:
- Περδίκης Γιώργος
date: '2012-08-07'
heading: Ερώτηση με αρ. 23.06.010.02.014, ημερομηνίας 7 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.014
text: |-
  «Έχω πληροφορηθεί από επιστολή που απέστειλε ο Υπουργός Εμπορίου, Βιομηχανίας και Τουρισμού κ. Νεοκλής Συλικιώτης, ημερομηνίας 5 Ιουλίου 2012, στον Πρόεδρο της Βουλής των Αντιπροσώπων, με τίτλο “Ερωτήματα που προέκυψαν κατά τη διάρκεια των συνεδριών των επιτροπών Ελέγχου και Εμπορίου της Βουλής των Αντιπροσώπων, ότι ο βασικός νόμος περί Μέτρων και Σταθμών είναι “γραμμένος στην αρχαία ελληνική γλώσσα”. Είναι άξιον απορίας αν είναι όντως γραμμένος ο νόμος στην αρχαία ελληνική γλώσσα ή αν είναι τελικά γραμμένος στην καθαρεύουσα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους δεν έχει εκσυγχρονιστεί η νομοθεσία περί Μέτρων και Σταθμών και πότε αναμένεται να ετοιμαστεί και να σταλεί αναθεωρημένη νομοθεσία στη Βουλή των Αντιπροσώπων, που να περιλαμβάνει και αλλαγή της μορφής της γλώσσας.»
