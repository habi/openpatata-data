_sources:
- http://www2.parliament.cy/parliamentgr/008_02/chronological/008_02_TE.htm
answers: []
by:
- Περδίκης Γιώργος
date: '2010-10-05'
heading: Ερώτηση με αρ. 23.06.009.05.01.245, ημερομηνίας 5 Οκτωβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.245
text: |-
  «Έχω πληροφορηθεί ότι το δρομολόγιο λεωφορείων από τη Λευκωσία προς το αεροδρόμιο Λάρνακας με στάσεις στα διάφορα χωριά έχει καταργηθεί. Αντιλαμβάνομαι ότι η λεωφορειακή γραμμή απευθείας σύνδεσης της Λευκωσίας με το αεροδρόμιο Λάρνακας, που έχει ήδη καθιερωθεί, μπορεί να συνυπάρξει με τη λεωφορειακή γραμμή που εξυπηρετεί και τις κοινότητες των επαρχιών Λευκωσίας και Λάρνακας. Είναι, νομίζω, άδικο για τους κατοίκους των μεγάλων κοινοτήτων και δήμων των επαρχιών Λευκωσίας και Λάρνακας, από το Δάλι μέχρι την Αραδίππου, να πρέπει να ταξιδεύουν προς τη Λευκωσία ή απευθείας στο αεροδρόμιο Λάρνακας και να μην έχουν τη δυνατότητα χρήσης λεωφορείων με τον τρόπο που γινόταν μέχρι πριν από λίγους μήνες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει η δυνατότητα επαναλειτουργίας της εν λόγω καταργηθείσας γραμμής Λευκωσίας-αεροδρομίου Λάρνακας.»
