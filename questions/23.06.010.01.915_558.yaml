_id: 23.06.010.01.915_558
_position_on_page: 558
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.915.htm
by:
- mp_id: perdikis-giorgos
date: '2012-06-07'
heading: Ερώτηση με αρ. 23.06.010.01.915, ημερομηνίας 7 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.915
text: |-
  «Έχω πληροφορηθεί για την πρόταση αρχαιολόγων από το Πανεπιστήμιο της Περούτζια της Ιταλίας αναφορικά με την αποκατάσταση και ανάδειξη του κτιρίου του πρώην ξενοδοχείου “Απόλλων” στην Πάφο για εφαρμογή ευρωπαϊκού πολιτιστικού σχεδίου. Σύμφωνα με επιστολή που έχει κοινοποιηθεί στη Βουλή των Αντιπροσώπων από αρχαιολόγους του Πανεπιστημίου της Περούτζια της Ιταλίας, ζητείται από τους αρμοδίους όπως αναιρεθεί η απόφαση για κατεδάφιση του κτιρίου του πρώην ξενοδοχείου “Απόλλων” στην Πάφο και υλοποιηθεί το έργο “Η εικόνα της Κύπρου μέσω των λαών που την έζησαν: Μια πολυπολιτισμική συνάντηση αφιερωμένη στη διατήρηση της κληρονομιάς του νησιού”.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μελετήσει την πρόταση των αρχαιολόγων από το Πανεπιστήμιο της Περούτζια της Ιταλίας, αν προτίθεται να ανακαλέσει την απόφασή του για κατεδάφιση του κτιρίου του πρώην ξενοδοχείου “Απόλλων” στην Πάφο και κατά πόσο εξετάζει θετικά την υλοποίηση της πρότασης για εφαρμογή του ευρωπαϊκού πολιτιστικού σχεδίου.»
