answers:
- http://www2.parliament.cy/parliamentgr/008_03d/23_06_009_04_845.htm
identifier: 23.06.009.04.845
question:
  by:
  - Περδίκης Γιώργος
  date: '2010-02-09'
  text: |-
    «Έχω ενημερωθεί ότι μερικοί λαμπτήρες που χρησιμοποιούνται για οδικό φωτισμό δεν είναι σχεδιασμένοι να εκπέμπουν το φως προς τα κάτω, όπως θα έπρεπε, αλλά έχουν κλίση προς τα πάνω, έτσι σκορπούν το φως παντού και προς όλες τις κατευθύνσεις, ακόμη και σε σπίτια που βρίσκονται στην απέναντι μεριά του δρόμου. Αυτό αποτελεί πολύ μεγάλη σπατάλη ηλεκτρισμού, ιδιαίτερα αν αναλογιστεί κανείς τον τεράστιο αριθμό λαμπτήρων στους κυπριακούς δρόμους.

    Μερικοί τρόποι επανεξέτασης του οδικού φωτισμού, ούτως ώστε να έχουμε πιο αποδοτική χρήση ενέργειας, θα ήταν οι ακόλουθοι:

    1. Η σωστή επιλογή λαμπτήρων που να κατευθύνουν το φως τους μόνο στο οδόστρωμα.

    2. Όλες οι νέες εγκαταστάσεις να περιλαμβάνουν συστήματα ελέγχου της έντασης του φωτισμού (dimming), αλλά και οι αγορές ανταλλακτικών για υπάρχοντα συστήματα να παρέχουν αυτή τη δυνατότητα.

    3. Να εγκατασταθούν αυτοματοποιημένα συστήματα ελέγχου για αποφυγή αναμμένων φώτων σε λανθασμένες ώρες.

    4. Να γίνεται επιλογή των πιο αποδοτικών λαμπτήρων για μείωση της κατανάλωσης, όταν τα φώτα είναι αναμμένα.

    5. Να επανεξεταστεί το επίπεδο φωτισμού που υπάρχει στις διασταυρώσεις αυτοκινητοδρόμων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προβληματιστεί για το φαινόμενο της φωτορρύπανσης στους δρόμους κι αν προτίθεται να λάβει μέτρα για την αντιμετώπιση του προβλήματος αυτού.»
  title: Ερώτηση με αρ. 23.06.009.04.845, ημερομηνίας 9 Φεβρουαρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
