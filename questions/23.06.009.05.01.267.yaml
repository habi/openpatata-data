_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.267.htm
by:
- Περδίκης Γιώργος
date: '2010-10-11'
heading: Ερώτηση με αρ. 23.06.009.05.01.267, ημερομηνίας 11 Οκτωβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.267
text: |-
  «Έχω πληροφορηθεί ότι οι μικρές αρχές υδατοπρομήθειας στερούνται τεχνικής υποδομής και καταρτισμένου προσωπικού για ολοκληρωμένη και σωστή διαχείριση, καθώς και για παρακολούθηση των δικτύων τους με τον τρόπο που γίνεται στα συμβούλια υδατοπρομήθειας. Για να αντιμετωπιστεί σε κάποιο βαθμό αυτό το πρόβλημα, το Τμήμα Αναπτύξεως Υδάτων με πληροφόρησε ότι σκοπεύει να συντάξει ενιαίο κώδικα καλής πρακτικής διαχείρισης και λειτουργίας δικτύων σε συνεργασία με τα συμβούλια υδατοπρομήθειας, την Ένωση Δήμων και την Ένωση Κοινοτήτων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η σύνταξη του ενιαίου κώδικα καλής πρακτικής διαχείρισης και λειτουργίας δικτύων και πώς προγραμματίζεται να προωθηθεί.»
