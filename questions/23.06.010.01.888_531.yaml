_id: 23.06.010.01.888_531
_position_on_page: 531
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.888.htm
by:
- mp_id: chatzigiannis-kyriakos
date: '2012-05-29'
heading: Ερώτηση με αρ. 23.06.010.01.888, ημερομηνίας 29 Μαΐου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.888
text: |-
  «Η κυπριακή αγορά έχει κατακλυστεί από συσκευές αδυνατίσματος είτε προσωπικής χρήσης είτε μέσω των υπηρεσιών που προσφέρουν τα διάφορα ινστιτούτα αισθητικής. Μετά από το πρόσφατο θανατηφόρο ατύχημα σε ινστιτούτο αισθητικής στο Δάλι, η Ηλεκτρομηχανολογική Υπηρεσία είχε αναλάβει την ευθύνη να ελέγξει την αγορά για μη συμμορφούμενες με τα ευρωπαϊκά πρότυπα του CE συσκευές αδυνατίσματος, ως επίσης και τις ηλεκτρικές εγκαταστάσεις των ινστιτούτων αισθητικής για συμμόρφωση με τους κανονισμούς περί ηλεκτρικών εγκαταστάσεων (16η έκδοση) και να ανακοινώσει τα αποτελέσματα των εξετάσεων μέσω του τύπου ή ακόμα μέσω της Ευρωπαϊκής Υπηρεσίας Ενημέρωσης για Επικίνδυνα Προϊόντα (RAPEX). Μέχρι σήμερα δεν έχει ανακοινωθεί τίποτε μέσω του τύπου ή στο RAPEX για άλλες επικίνδυνες συσκευές αδυνατίσματος ούτε αν οι ηλεκτρικές εγκαταστάσεις έχουν γίνει από αδειούχους ηλεκτρολόγους.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ευρήματα της έρευνας του περιστατικού στο Δάλι, τους ελέγχους που έχουν γίνει, κατά πόσο η εγκατάσταση έχει ελεγχτεί από εξουσιοδοτημένο εγκεκριμένο ηλεκτρολόγο που έχει περάσει κανονικά τις εξετάσεις, ποια μέτρα έχουν ληφθεί, προκειμένου οι αντίστοιχες συσκευές να αποσυρθούν από την αγορά, καθώς και πόσες άλλες συσκευές αδυνατίσματος του ίδιου τύπου υπάρχουν.»
