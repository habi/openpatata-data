answers:
- http://www2.parliament.cy/parliamentgr/008_03/23_06_008_01_051.htm
by:
- Περδίκης Γιώργος
date: '2002-01-09'
heading: Ερώτηση με αρ. 23.06.008.01.051 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 9 Ιανουαρίου 2002
identifier: 23.06.008.01.051
text: |-
  «Έχω πληροφορηθεί ότι οι Βρετανικές Βάσεις συνεχίζουν να αποστέλλουν κατά διαστήματα στρατιωτικά αποσπάσματα στην περιοχή του Ακάμα για τη διενέργεια στρατιωτικών ασκήσεων με το πρόσχημα του καθαρισμού της περιοχής από τα μη εκραγέντα βλήματα παλαιότερων ασκήσεων. Εξ όσων πληροφορούμαι, υπάρχει κατατεθειμένο στο Υπουργείο Γεωργίας, Φυσικών Πόρων και Περιβάλλοντος το αίτημα περιβαλλοντικών οργανώσεων και τοπικών ομάδων να αναλάβει η κυπριακή κυβέρνηση το έργο αυτό, με έξοδα των Βρετανικών Βάσεων, όπως ακριβώς συνέβη με τον καθαρισμό του βυθού στην ίδια περιοχή από την ειδική μονάδα της αστυνομίας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις προθέσεις της κυβέρνησης έναντι της συγκεκαλυμμένης αυτής στρατιωτικής δραστηριότητας των Βρετανικών Βάσεων στον Ακάμα.»
