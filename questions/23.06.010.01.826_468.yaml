_id: 23.06.010.01.826_468
_position_on_page: 468
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.826.htm
by:
- mp_id: diplaros-efthymios
date: '2012-05-14'
heading: Ερώτηση με αρ. 23.06.010.01.826, ημερομηνίας 14 Μαΐου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.826
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τη θέση του σε σχέση με τις ανησυχίες καθηγητών της μηχανικής υπολογιστών, οι οποίοι παρά τα έξι και πλέον χρόνια υπηρεσίας τους συνεχίζουν να εργοδοτούνται από την εκπαιδευτική υπηρεσία υπό το καθεστώς εκτάκτων. Οι αλλαγές που επέρχονται στο εκπαιδευτικό σύστημα φαίνεται να εντείνουν τους προβληματισμούς των πιο πάνω εκπαιδευτικών ως προς το ενδεχόμενο τερματισμού των υπηρεσιών τους.



  Ταυτόχρονα, παρατηρείται σύγκρουση μεταξύ των κλάδων μηχανικής υπολογιστών και ηλεκτρολογίας, αφού καθηγητές ηλεκτρολογίας καλούνται να αναλάβουν καθήκοντα τα οποία δεν εμπίπτουν στην ειδικότητά τους. Κάποιοι δε από αυτούς έχουν κληθεί για την προϋπηρεσιακή τους κατάρτιση, αφήνοντας έτσι σε αναμονή εκπαιδευτικούς του κλάδου μηχανικής υπολογιστών.

  Διά της παρούσης θα ήθελα να σας παρακαλέσω όπως εξετάσετε το εν λόγω ζήτημα και απαντήσετε στο ερώτημα που προκύπτει αναφορικά με τη μονιμοποίηση των εκπαιδευτικών που παραμένουν υπό το καθεστώς εκτάκτων πάρα τη μακρόχρονη υπηρεσία τους.

  Επίσης, θα ήθελα να σας παρακαλέσω όπως εξετάσετε το κατά πόσο υπάρχει σύγκρουση μεταξύ των καθηκόντων των καθηγητών του κλάδου της μηχανικής υπολογιστών και των καθηκόντων των καθηγητών ηλεκτρολογίας.»
