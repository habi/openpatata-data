answers:
- http://www2.parliament.cy/parliamentgr/008-3f/23_06_010_02.601.htm
identifier: 23.06.010.02.601
question:
  by:
  - Περδίκης Γιώργος
  date: '2013-05-16'
  text: |-
    «Τα μοναδικά ζωϊκά προϊόντα των οποίων η διακίνηση επιτρέπεται μέσω της Πράσινης Γραμμής είναι τα νωπά ψάρια θαλάσσιας αλιείας. Όπως πληροφορήθηκα, τα αλιεύματα που προέρχονται από τις κατεχόμενες περιοχές συνοδεύονται από έγγραφο που εκδίδει το Τουρκοκυπριακό Εμπορικό Επιμελητήριο, στο οποίο αναγράφονται στοιχεία του παραλήπτη, του πωλητή, οι ποσότητες και το είδος των αλιευμάτων, καθώς και ο αριθμός του αλιευτικού σκάφους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε επιτράπηκε η διακίνηση νωπών ψαριών θαλάσσιας αλιείας μέσω της Πράσινης Γραμμής. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τις ποσότητες των ψαριών που διακινήθηκαν μέσω της Πράσινης Γραμμής από την ημέρα λήψης της απόφασης ανά έτος, αν οι ποσότητες αυτές είναι οι αναμενόμενες, δεδομένης της αλιευτικής δυνατότητας της βόρειας Κύπρου, πόση είναι η αντίστοιχη αλιευτική ποσότητα στις ελεύθερες περιοχές ανά έτος, καθώς επίσης αν τα είδη που απαντούν στη βόρεια Κύπρο είναι τα ίδια που απαντούν και στις θάλασσες της ελεύθερης Κύπρου. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο γίνονται έλεγχοι για διακίνηση εκτός των νόμιμων σημείων των οδοφραγμάτων, ποια είναι τα αποτελέσματα των ελέγχων αυτών, καθώς και αν υπήρξαν καταγγελίες για παράνομη διακίνηση.»
  title: Ερώτηση με αρ. 23.06.010.02.601, ημερομηνίας 16 Μαΐου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
