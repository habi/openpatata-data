_id: 23.06.010.01.404_48
_position_on_page: 48
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.404.htm
by:
- mp_id: perdikis-giorgos
date: '2012-01-27'
heading: Ερώτηση με αρ. 23.06.010.01.404, ημερομηνίας 27 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.404
text: |-
  «Έχω πληροφορηθεί ότι στις 19 Ιανουαρίου 2012 το Ευρωπαϊκό Κοινοβούλιο ενέκρινε νέα Οδηγία που αφορά την καλύτερη διαχείριση των αποβλήτων ηλεκτρικού εξοπλισμού. Σύμφωνα με τη νέα Οδηγία, μέχρι το 2016 τα κράτη μέλη πρέπει να συλλέγουν 45 τόνους ηλεκτρικών αποβλήτων για κάθε 100 τόνους ηλεκτρικών αγαθών που διατέθηκαν στην αγορά τους τρία χρόνια πριν. Μέχρι το 2019 ο στόχος που τέθηκε είναι να φθάσει το ποσοστό αυτό στο 65%. Εάν τα κράτη δεν επιλέξουν το στόχο αυτό, πρέπει εναλλακτικά να συλλέγουν το 85% των αποβλήτων ηλεκτρικού και ηλεκτρονικού εξοπλισμού. Το Ευρωπαϊκό Κοινοβούλιο υποστήριξε ότι οι καταναλωτές πρέπει να είναι σε θέση να επιστρέφουν μικρά αντικείμενα (όπως κινητά τηλέφωνα) χωρίς να είναι υποχρεωμένοι να αγοράσουν κάποιο καινούριο προϊόν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για τη νέα Οδηγία που ψηφίστηκε από το Ευρωπαϊκό Κοινοβούλιο και ποια είναι τα μέτρα που προτίθεται να λάβει, έτσι ώστε να επιτευχθούν οι νέοι στόχοι που έχουν τεθεί.»
