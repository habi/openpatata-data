answers:
- http://www2.parliament.cy/parliamentgr/008_3e/23_06_009_05_01.446.htm
identifier: 23.06.009.05.01.446
question:
  by:
  - Χατζηγιάννης Κυριάκος
  date: '2010-12-08'
  text: |-
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Ποιες είναι οι ακριβείς θέσεις της κυβέρνησης για το θέμα του περιουσιακού, όπως αυτό προκύπτει με βάση την απόφαση του Ευρωπαϊκού Δικαστηρίου να συστήσει η Τουρκία επιτροπή στην οποία να απευθύνονται οι επηρεαζόμενοι πολίτες;

    2. Γίνεται από πλευράς της κυπριακής κυβέρνησης συγκεκριμένη εισήγηση, ώστε οι πολίτες να απευθύνονται ή όχι στην επιτροπή; Εάν ναι, ποια καθοδήγηση δίνεται; Εάν όχι, τι εισηγείται η κυβέρνηση; Ποια η ευθύνη του κυπριακού κράτους σχετικά με το τι θα πράξουν οι πολίτες;

    3. Έχει προβεί η κυβέρνηση σε ενδιάμεση αξιολόγηση του έργου αυτής της επιτροπής, ποια συμπεράσματα έχουν βγει και πώς αυτά τα συμπεράσματα αξιοποιούνται;

    Ένας μεγάλος αριθμός πολιτών βρίσκεται σε απόγνωση λόγω της διαφορετικότητας των νομικών τοποθετήσεων. Επίσης, σε απόγνωση βρίσκεται ακόμη ένας άλλος αριθμός πολιτών, λόγω του ότι τα έξοδα προσφυγής είναι πολύ υψηλά και η εκμετάλλευση των πολιτών γίνεται πλέον χωρίς όρια.»
  title: Ερώτηση με αρ. 23.06.009.05.01.446, ημερομηνίας 8 Δεκεμβρίου 2010, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
