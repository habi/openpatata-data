answers: []
by:
- Περδίκης Γιώργος
date: '2005-03-23'
heading: Ερώτηση με αρ. 23.06.008.04.756, ημερομηνίας 23 Μαρτίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.756
text: |-
  «Έχω πληροφορηθεί ότι οι κάτοικοι και ο δήμος Έγκωμης ανησυχούν ιδιαίτερα λόγω της λειτουργίας κατασκοπευτικού σταθμού των Η.Π.Α. στα όρια των δήμων Λακατάμιας και Έγκωμης. Οι ανησυχίες των κατοίκων εστιάζονται στα θέματα ασφάλειας, αφού ο σταθμός μπορεί ανά πάσα στιγμή να αποτελέσει στόχο τρομοκρατικής ενέργειας, της οποίας θύματα μπορεί να είναι και αθώοι περίοικοι.

  Επιπλέον, υπάρχει ανησυχία και ως προς τις πιθανές εκπομπές ηλεκτρομαγνητικής ακτινοβολίας από τους πομπούς του κατασκοπευτικού σταθμού.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων εάν υπάρχει προγραμματισμός για μετακίνηση του κατασκοπευτικού σταθμού από τις κατοικημένες περιοχές των δήμων Έγκωμης και Λακατάμιας και εάν υπάρχουν μετρήσεις της εκπεμπόμενης ακτινοβολίας από τον κατασκοπευτικό σταθμό.»
