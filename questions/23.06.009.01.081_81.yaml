_id: 23.06.009.01.081_81
_position_on_page: 81
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_081.htm
by:
- mp_id: perdikis-giorgos
date: '2006-09-28'
heading: Ερώτηση με αρ. 23.06.009.01.081, ημερομηνίας 28 Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.081
text: |-
  «Έχω γίνει αποδέκτης παραπόνων από καλλιτέχνες για τη συνεχιζόμενη πρακτική του Τμήματος Πολεοδομίας και Οικήσεως να αναθέτει σε συγκεκριμένο λειτουργό του τμήματος τη μελέτη τοπιοτέχνησης των οδικών κόμβων (π.χ. κυκλικών κόμβων, ανισόπεδων κόμβων κ.λπ.). Η ανάπλαση των δημόσιων χώρων, ισχυρίζονται, δεν αποτελεί μόνο αντικείμενο της πολεοδομικής επιστήμης, αλλά εμπεριέχει και στοιχεία καλλιτεχνικής δημιουργίας. Οι καλλιτέχνες διατείνονται ότι η μέχρι σήμερα πρακτική του Τμήματος Πολεοδομίας και Οικήσεως αφαιρεί κάθε πνευματικό υπόβαθρο από τους δημόσιους χώρους κατά την ανάπλασή τους και οδηγεί στην υποτίμηση των αισθητικών και πνευματικών αξιών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τη στάση της κυβέρνησης στο θέμα αυτό και αν προτίθεται να εφαρμόσει πρακτική στη διαδικασία μελέτης τοπιοτέχνησης των οδικών κόμβων που να είναι δημοκρατική, διαφανής και να εξασφαλίζει και την καλλιτεχνική επάρκεια.»
