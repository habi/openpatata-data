answers:
- http://www2.parliament.cy/parliamentgr/008-3f/23_06_010_02.279.htm
identifier: 23.06.010.02.279
question:
  by:
  - Περδίκης Γιώργος
  date: '2012-11-07'
  text: |-
    «Έχω πληροφορηθεί ότι ο Σύνδεσμος Οικογενειών με Τρίδυμα και άνω διεκδικεί άδεια μητρότητας με πλήρεις απολαβές για δώδεκα μήνες για τη μητέρα και έξι μήνες άδεια αμέσως μετά τη γέννηση των παιδιών για τον πατέρα. Έχω πληροφορηθεί επίσης ότι ο σύνδεσμος διεκδικεί παραχώρηση άδειας εργοδότησης οικιακής βοηθού για τα πρώτα έξι χρόνια και κάλυψη της μισθοδοσίας της από το κράτος. Για τη φροντίδα των τριδύμων, ειδικά τα πρώτα χρόνια, δεν αρκούν μόνο η μητέρα και ο πατέρας, αλλά είναι αναγκαία και η συνδρομή μίας οικιακής βοηθού. Η κάλυψη της μισθοδοσίας από το κράτος είναι τεράστιας σημασίας, γιατί τα έξοδα είναι εις τριπλούν. Παράλληλα, ο σύνδεσμος διεκδικεί όπως η πολιτεία εξασφαλίζει ότι κανένας γονέας τριδύμων δε θα παραμένει άνεργος για περίοδο πέραν των έξι μηνών.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζει το ενδεχόμενο τροποποίησης της νομοθεσίας, έτσι που η μητέρα και ο πατέρας με τρίδυμα παιδιά να δικαιούνται άδεια μετά τη γέννηση των παιδιών για δώδεκα και έξι μήνες με πλήρεις απολαβές.

    Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο παραχώρησης άδειας εργοδότησης οικιακής βοηθού για τα πρώτα έξι χρόνια και κάλυψης της μισθοδοσίας της από το κράτος, καθώς και αν προτίθεται να υιοθετήσει τέτοιες ασφαλιστικές δικλίδες, που να διασφαλίζουν ότι κανένας γονέας τριδύμων δε θα παραμένει άνεργος για περίοδο πέραν των έξι μηνών.»
  title: Ερώτηση με αρ. 23.06.010.02.279, ημερομηνίας 7 Νοεμβρίου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
