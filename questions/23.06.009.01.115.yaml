answers:
- http://www2.parliament.cy/parliamentgr/008_03c/23_06_009_01_115.htm
identifier: 23.06.009.01.115
question:
  by:
  - Φακοντής Αντρέας
  date: '2006-10-11'
  text: |-
    «Κατά την επίσκεψή μου στην κοινότητα Χούλου της επαρχίας Πάφου το κοινοτικό συμβούλιο μου έθεσε το αίτημα της κοινότητας για διενέργεια πιο τακτικά δρομολογίων για τη μεταφορά των συνταξιούχων κατόχων καρτών δωρεάν μετακίνησης.

    Όπως έχω πληροφορηθεί, υπάρχει καθορισμένο δρομολόγιο μεταφοράς των κατοίκων στην πόλη της Πάφου δύο φορές την εβδομάδα. Αυτό όμως δεν είναι αρκετό, για να καλύψει τις ανάγκες, ιδιαίτερα των ηλικιωμένων ανθρώπων που χρειάζεται να μεταβαίνουν στο Γενικό Νοσοκομείο Πάφου πιο συχνά.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων για το κατά πόσο μελετάται το ενδεχόμενο αύξησης των δρομολογίων των λεωφορείων για μεταφορά των κατοίκων της κοινότητας Χούλου, αλλά και ευρύτερα των κατοίκων των κοινοτήτων της επαρχίας Πάφου, όπου παρουσιάζεται το ίδιο πρόβλημα.»
  title: Ερώτηση με αρ. 23.06.009.01.115, ημερομηνίας 11 Οκτωβρίου 2006, του βουλευτή
    εκλογικής περιφέρειας Πάφου κ. Αντρέα Φακοντή
