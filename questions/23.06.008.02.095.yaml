answers:
- http://www2.parliament.cy/parliamentgr/008_03/23_06_008_02_095.htm
by:
- Καράς Αντώνης
date: '2002-11-05'
heading: Ερώτηση με αρ. 23.06.008.02.095 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 5 Νοεμβρίου 2002.
identifier: 23.06.008.02.095
text: |-
  «Έντονη ανησυχία προκαλούν τα σχεδόν καθημερινά κρούσματα βίας που παρουσιάζονται στην κυπριακή κοινωνία. Ενδεικτικά αναφέρω την έξαρση της βίας στα γήπεδα, στην οικογένεια, στα σχολεία κτλ.

  Ο Παγκόσμιος Οργανισμός Υγείας [World Health Organization (WHO)] δημοσίευσε πρόσφατα, 3 Οκτωβρίου 2002, την πρώτη στο είδος της έκθεση για τη βία και την υγεία (World Report on Violence and Health). Στην έρευνα, που διενεργήθηκε σε εβδομήντα χώρες, λήφθηκαν υπόψη όλες οι μορφές βίας, από τη σεξουαλική παρενόχληση έως τη βία σε βάρος ηλικιωμένων ατόμων. (Επισυνάπτεται αντίγραφο-περίληψη).

  Το αξιοσημείωτο της έρευνας είναι ότι ορίζει τη βία ως ένα πρόβλημα δημόσιας υγείας που μπορεί να προληφθεί. Στην έκθεση γίνονται και συγκεκριμένες πρακτικές προτάσεις για την κάθε μορφή βίας που έχει μελετηθεί. Αυτές οι εισηγήσεις απευθύνονται προς τις εθνικές κυβερνήσεις, για να αξιοποιηθούν ως κατευθυντήριες γραμμές πάνω στις οποίες θα μπορούσε να χαραχτεί μια ολοκληρωμένη εθνική πολιτική για πρόληψη και αντιμετώπιση κάθε μορφής βίας.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν και με ποιο τρόπο σκοπεύει να αξιοποιήσει την εν λόγω έκθεση.»
