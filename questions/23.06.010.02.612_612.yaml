_id: 23.06.010.02.612_612
_position_on_page: 612
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.612.htm
by:
- Περδίκης Γιώργος
date: '2013-05-23'
heading: Ερώτηση με αρ. 23.06.010.02.612, ημερομηνίας 23 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.612
text: |-
  «Έχω πληροφορηθεί ότι πολλοί νοσηλευτές αντί να βρίσκονται σε υπηρεσίες στα κρατικά νοσηλευτήρια έχουν αποσπασθεί στις διοικητικές υπηρεσίες στο Υπουργείο Υγείας. Πρόσφατα μάλιστα δημιουργήθηκε επιτροπή σεμιναρίων στο υπουργείο από νοσηλευτές οι οποίοι προηγουμένως εργάζονταν στο Τεχνολογικό Πανεπιστήμιο Κύπρου και οι οποίοι, αντί να προωθηθούν στα νοσοκομεία, παραμένουν στο υπουργείο. Από την άλλη, οι νοσηλευτές που εργάζονται τα νοσοκομεία διαμαρτύρονται για έλλειψη προσωπικού και φόρτο εργασίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν νοσηλευτές, και πόσοι, οι οποίοι επιτελούν διοικητικά ή γραφειακά καθήκοντα στο υπουργείο, αν έχει όντως δημιουργηθεί επιτροπή σεμιναρίων από νοσηλευτές και ποιο είναι το έργο της και αν μπορούν κάποιοι από αυτούς τους νοσηλευτές να πυκνώσουν τις τάξεις των μαχόμενων συναδέλφων τους στην πρώτη γραμμή των κρατικών νοσοκομείων.»
