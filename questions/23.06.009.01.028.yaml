answers: []
by:
- Περδίκης Γιώργος
date: '2006-09-01'
heading: Ερώτηση με αρ. 23.06.009.01.028, ημερομηνίας 1ης Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.028
text: |-
  «Έχω πληροφορηθεί ότι κάθε χρόνο καταβάλλονται πολύ μεγάλα χρηματικά ποσά για τις υπερωρίες υψηλόβαθμων κυβερνητικών υπαλλήλων. Ιδιαίτερη αναφορά γίνεται στην περίπτωση του Κτηματολογίου, όπου παρουσιάζονται ακόμα και διευθυντές τμημάτων να έχουν εισπράξει τεράστια ποσά ως υπερωρίες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα χρηματικά ποσά που καταβλήθηκαν τον τελευταίο χρόνο ως υπερωρίες, κατά τρόπο που να φαίνονται οι κλίμακες των υπαλλήλων που έχουν εισπράξει αυτά τα ποσά, καθώς και τα τμήματα στα οποία εργάζονται.»
