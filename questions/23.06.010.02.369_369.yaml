_id: 23.06.010.02.369_369
_position_on_page: 369
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.369.htm
by:
- mp_id: perdikis-giorgos
date: '2012-12-13'
heading: Ερώτηση με αρ. 23.06.010.02.369, ημερομηνίας 13 Δεκεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.369
text: |-
  «Έχω πληροφορηθεί για τη νέα αντικαπνιστική νομοθεσία που έχει ψηφιστεί στην Αυστραλία και σε άλλες χώρες και αναγκάζει τις καπνοβιομηχανίες να πωλούν τα τσιγάρα τους σε πανομοιότυπες συσκευασίες χωρίς λογότυπο, οι οποίες μάλιστα καλύπτονται από φρικτές εικόνες παθήσεων που συνδέονται με το κάπνισμα. Η αυστραλιανή κυβέρνηση κατάφερε να επιβάλει το μέτρο παρά τη νομική εκστρατεία των καπνοβιομηχανιών, οι οποίες υποστήριξαν ότι η απαγόρευση των εμπορικών σημάτων στα πακέτα και η χρήση της ίδιας γραμματοσειράς σε όλες τις μάρκες συνιστά παραβίαση της ελευθερίας του λόγου και της πνευματικής ιδιοκτησίας τους. Σε εξήντα τρεις άλλες χώρες παγκόσμια ισχύει ή προωθείται η ίδια ή παρόμοια διαδικασία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προωθήσει ανάλογες νομοθεσίες στη Βουλή των Αντιπροσώπων, που σκοπό θα έχουν τη μείωση του αριθμού των καπνιστών.»
