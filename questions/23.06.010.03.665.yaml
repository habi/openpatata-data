answers: []
identifier: 23.06.010.03.665
question:
  by:
  - Περδίκης Γιώργος
  date: '2014-05-26'
  text: |-
    «Σύμφωνα με ψήφισμα που εγκρίθηκε από το Ευρωπαϊκό Κοινοβούλιο τον Ιανουάριο του 2014, η ιθαγένεια της Ευρωπαϊκής Ένωσης δεν πρέπει να πωλείται ή να αγοράζεται με οιονδήποτε τίμημα. Το ψήφισμα, όπως πληροφορήθηκα, έγινε με αφορμή την εισαγωγή από ορισμένα κράτη μέλη συστημάτων που οδηγούν, άμεσα ή έμμεσα, στην πώληση της ιθαγένειας της Ευρωπαϊκής Ένωσης σε πολίτες τρίτων χωρών. Σύμφωνα με δηλώσεις ευρωβουλευτών, η εκποίηση της ιθαγένειας της Ευρωπαϊκής Ένωσης υπονομεύει την αμοιβαία εμπιστοσύνη που αποτελεί θεμέλιο της Ένωσης, ενώ το δικαίωμα της ελεύθερης μετακίνησης και εγκατάστασης εντός της Ένωσης δεν πρέπει ποτέ να μετατραπεί σε εμπορεύσιμο προϊόν.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το σύστημα που εφαρμόζεται στην Κύπρο όσον αφορά την παραχώρηση ή και πώληση της ιθαγένειας σε πολίτες τρίτων χωρών, καθώς και αν μετά το πιο πάνω ψήφισμα του Ευρωπαϊκού Κοινοβουλίου έχουν εκδοθεί σχετικές συστάσεις και κατευθυντήριες γραμμές για την απόκτηση της κυπριακής ιθαγένειας.»
  title: Ερώτηση με αρ. 23.06.010.03.665, ημερομηνίας 26 Μαΐου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
