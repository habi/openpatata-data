_id: 23.06.010.01.375_19
_position_on_page: 19
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.375.htm
by:
- mp_id: perdikis-giorgos
date: '2012-01-12'
heading: Ερώτηση με αρ. 23.06.010.01.375, ημερομηνίας 12 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.375
text: |-
  «Έχει δημιουργηθεί μεγάλη ανησυχία σε παγκόσμιο επίπεδο για τις πιθανές επιπτώσεις στην υγεία από τη χρήση ύποπτων ενθεμάτων σιλικόνης της εταιρείας PIP. Φαίνεται ότι σημαντικός αριθμός αυτού του τύπου ενθεμάτων, καθώς και παρόμοιου τύπου έχει χρησιμοποιηθεί και στην Κύπρο. Αρκετές φαίνεται να είναι οι γυναίκες οι οποίες φέρουν τέτοιου είδους ενθέματα και στην Κύπρο. Ο Υπουργός Υγείας στις πρώτες του δηλώσεις καθησύχασε το κυπριακό κοινό ότι δε χρησιμοποιήθηκαν τέτοιου είδους ενθέματα σιλικόνης σε επεμβάσεις στην Κύπρο. Στη συνέχεια αναγκάστηκε να ανακαλέσει τη δήλωσή του και να ζητήσει τη διεξαγωγή έρευνας, για να διαπιστωθεί ο ακριβής αριθμός των Κυπρίων που φέρουν τέτοιου είδους ύποπτα ενθέματα σιλικόνης.



  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα εξής:



  1. Γιατί ο υπουργός έτυχε παραπληροφόρησης από τους αρμοδίους; Ποιος ευθύνεται γι’ αυτό; Διατάχθηκε σχετική έρευνα;



  2. Ποιος είναι ο ακριβής αριθμός των ατόμων που φέρουν αυτά τα ύποπτα ενθέματα σιλικόνης στην Κύπρο; Από ποιους έχουν γίνει οι σχετικές επεμβάσεις;



  3. Ποιος θα αναλάβει την ευθύνη της αφαίρεσης των ύποπτων ενθεμάτων σιλικόνης και ποιος θα πληρώσει το κόστος;

  4. Υπάρχουν ποινικές ευθύνες και, εάν ναι, έχουν αναζητηθεί;»
