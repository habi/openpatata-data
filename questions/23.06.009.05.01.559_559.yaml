_id: 23.06.009.05.01.559_559
_position_on_page: 559
_sources:
- http://www2.parliament.cy/parliamentgr/008_02/chronological/008_02_TE.htm
answers: []
by:
- Ομήρου Γιαννάκης
date: '2011-01-20'
heading: Ερώτηση με αρ. 23.06.009.05.01.559, ημερομηνίας 20 Ιανουαρίου 2011, του βουλευτή
  εκλογικής περιφέρειας Λευκωσίας κ. Γιαννάκη Ομήρου
identifier: 23.06.009.05.01.559
text: |-
  «Παρακαλείται ο αρμόδιος υπουργός να πληροφορήσει το σώμα σε ποιες ενέργειες έχει προβεί τους τελευταίους δεκατρείς μήνες που η νέα συνθήκη της Λισαβόνας βρίσκεται σε ισχύ, ώστε να διερευνηθούν όλες οι δυνατότητες που ενδεχομένως να προσφέρονται από την ενεργοποίηση του άρθρου για κοινοτική αρωγή σε σχέση με τη συνεχιζόμενη τουρκική κατοχή κυπριακών εδαφών.

  Καλείται επίσης ο υπουργός να διαφωτίσει το σώμα ως προς τις ενέργειές του σε σχέση με την ερώτηση του Ιταλού ευρωβουλευτή Francesco Enrico Spreroni προς το Συμβούλιο για τη μη ενεργοποίηση προς όφελος της Κύπρου των διατάξεων του άρθρου 42, παράγραφος 7, της συνθήκης, όπως και για το ρόλο της Μόνιμης Αντιπροσωπείας της Κυπριακής Δημοκρατίας στις Βρυξέλλες στην ετοιμασία της απάντησης του Συμβουλίου προς τον εν λόγω ευρωβουλευτή.

  Τέλος, παρακαλείται ο αρμόδιος υπουργός να πληροφορήσει το σώμα κατά πόσο διαθέτει επί τούτω νομική υπηρεσία για τη μελέτη διεθνών και ευρωπαϊκών συνθηκών και κατά πόσο υπήρξε μελέτη της Συνθήκης της Λισαβόνας προς το σκοπό αξιοποίησης προνοιών που μπορεί να βοηθήσουν την κυπριακή υπόθεση και να εξυπηρετήσουν τα συμφέροντα της Κυπριακής Δημοκρατίας ως χώρας μέλους της Ευρωπαϊκής Ένωσης.»
