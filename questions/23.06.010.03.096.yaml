answers:
- http://www2.parliament.cy/parliamentgr/008_3g/23_06_010_03_096.htm
identifier: 23.06.010.03.096
question:
  by:
  - Περδίκης Γιώργος
  date: '2013-08-30'
  text: |-
    «Έχω πληροφορηθεί ότι ασθενείς με πολλαπλή σκλήρυνση κινδυνεύουν να μείνουν χωρίς αναγκαία φαρμακευτική αγωγή λόγω ακύρωσης προσφοράς για συγκεκριμένα φαρμακευτικά σκευάσματα. Συγκεκριμένα, ο Παγκύπριος Σύνδεσμος Πολλαπλής Σκλήρυνσης αναφέρει ότι τίθεται σε κίνδυνο η υγεία των ασθενών που λαμβάνουν τα συγκεκριμένα φάρμακα και ζητά όπως εξασφαλιστεί η προσφορά τους και πάλι πριν προκύψει έλλειψη. Παράλληλα, αναφέρει ότι το Υπουργείο Υγείας έχει δώσει οδηγίες όπως διοχετεύεται μόνο ένα είδος ιντερφερόνης, της Belaferon B, στους νέους ασθενείς με πολλαπλή σκλήρυνση και καταργηθεί η χορήγηση των υπολοίπων. Ο Παγκύπριος Σύνδεσμος Πολλαπλής Σκλήρυνσης κρούει τον κώδωνα του κινδύνου, γιατί ο αποκλεισμός των ασθενών από όλες τις διαθέσιμες μορφές φαρμακευτικής αγωγής θέτει σε κίνδυνο την ίδια τη ζωή τους.

    Δεδομένου ότι ο κάθε ασθενής πρέπει να έχει τη δυνατότητα να ακολουθεί εξατομικευμένη φαρμακευτική αγωγή και δεδομένου ότι η κυπριακή πολιτεία οφείλει να προσφέρει την αγωγή που θα εξασφαλίσει το βέλτιστο αποτέλεσμα για τον κάθε πολίτη, παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επανεξετάσει την απόφαση να διοχετεύεται στους νέους ασθενείς με πολλαπλή σκλήρυνση μόνο ένα είδος ιντεφερόνης και να καταργηθεί η χορήγηση των υπολοίπων.»
  title: Ερώτηση με αρ. 23.06.010.03.096, ημερομηνίας 30 Αυγούστου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
