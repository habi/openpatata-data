_id: 23.06.009.03.263_264
_position_on_page: 264
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_263.htm
by:
- Χατζηγιάννης Κυριάκος
date: '2008-12-12'
heading: Ερώτηση με αρ. 23.06.009.03.263, ημερομηνίας 12 Δεκεμβρίου 2008, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.03.263
text: |-
  « Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα:

  1. Τα τεμάχια επί χάρτου που είναι τουρκοκυπριακής ιδιοκτησίας στον προσφυγικό οικισμό Μακαρίου Γ΄ στα Κάτω Πολεμίδια. Το ενδιαφέρον περιορίζεται μόνο ως προς τις ανάγκες τιτλοποίησης προσφυγικών οικιών και δεν αφορά γη πέραν τούτης.

  2. Την πορεία των επιδιορθώσεων των σπιτιών και πολυκατοικιών στον προσφυγικό οικισμό Μακαρίου Γ΄, κατά πόσο οι επιδιορθώσεις που έγιναν ήταν ελλιπείς και αν αυτές θα συνεχιστούν και μετά την τιτλοποίηση.

  3. Τους λόγους καθυστέρησης της παραχώρησης τίτλων στους κατοίκους του προσφυγικού οικισμού Μακαρίου Γ΄ και πότε υπολογίζεται να δοθούν.

  4. Την ύπαρξη της αναγκαίας τεχνικής αντισεισμικής ασφάλειας στα κτίρια του οικισμού όπως αυτά είναι σήμερα κτισμένα και τι προτίθεται η κυβέρνηση να κάνει, σε περίπτωση που αυτή δεν υπάρχει.

  5. Τους συνταξιούχους πρόσφυγες που διαμένουν σε διώροφες κατοικίες οι οποίοι έχουν πάρει την οικονομική βοήθεια για κατασκευή ντους/αποχωρητηρίου και πόσοι απομένουν.

  6. Την εφαρμογή ανελκυστήρων στις πολυκατοικίες στον οικισμό Μακαρίου Γ΄ και, στις περιπτώσεις που δεν μπορεί να τοποθετηθούν, κατά πόσο ερευνάται κάποια εναλλακτική λύση.

  7. Τον τρόπο επίλυσης του προβλήματος των κοινών λάκκων αποχέτευσης που προκύπτει με τις τιτλοποιήσεις, δεδομένου ότι αρκετά σπίτια έχουν κοινούς λάκκους αποχέτευσης.»
