_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_397.htm
by:
- Περδίκης Γιώργος
date: '2003-06-18'
heading: Ερώτηση με αρ. 23.06.008.02.397 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 18 Ιουνίου 2003
identifier: 23.06.008.02.397
text: |-
  «Οι Βρετανοί ισχυρίζονται ότι έχουν αποστείλει από το Μάρτιο του 2003 πρόταση για κοινή συμφωνία διαχείρισης και κοινοποίησης των αποτελεσμάτων της σταθερής μονάδας παρακολούθησης των ηλεκτρομαγνητικών πεδίων που πρόκειται να εγκατασταθεί στο Ακρωτήρι, για να διαπιστωθεί το επίπεδο των επιπτώσεων στην υγεία από το σύνολο των κεραιών που είναι εγκατεστημένες στον ευρύτερο χώρο του υδροβιότοπου Ακρωτηρίου, χωρίς να έχουν ακόμα απάντηση από την Κυπριακή Δημοκρατία.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί καθυστερεί η υπογραφή του σχετικού πρωτοκόλλου, γιατί δεν περιλαμβάνεται στη συμφωνία πρόνοια για κατεδάφιση της κεραίας, εάν υπερβαίνουν τα ηλεκτρομαγνητικά πεδία τα όρια που καθορίζει η κοινοτική ή η εθνική νομοθεσία, και γιατί μέχρι σήμερα δεν τοποθετήθηκε το σχετικό μηχάνημα.»
