_id: 23.06.010.02.568_568
_position_on_page: 568
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.568.htm
by:
- mp_id: perdikis-giorgos
date: '2013-05-14'
heading: Ερώτηση με αρ. 23.06.010.02.568, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.568
text: |-
  «Σύμφωνα με τον περί Παραλιών Νόμο (άρθρο 5Η) κάθε Επαρχιακή Επιτροπή Παραλιών είναι υποχρεωμένη να καθορίζει μία παραλία όπου δε θα ισχύει η πρόνοια του άρθρου 5Δ(ε) για απαγόρευση της παρουσίας ζώων και ιδιαίτερα σκύλων. Γνωρίζω ότι έχουν καθοριστεί ονομαστικά κάποιες παραλίες, έχω όμως γίνει λήπτης παραπόνων ότι σε ορισμένες περιπτώσεις οι πολίτες και οι τουρίστες που επισκέφθηκαν αυτές τις παραλίες με τη συνοδεία των ζώων τους (κυρίως σκύλων) αντιμετώπισαν την απειλή για πρόστιμα από λειτουργούς της τοπικής αυτοδιοίκησης. Όπως πληροφορούμαι δεν υπάρχει ούτε σήμανση ούτε οι απαραίτητες υποδομές για τη λειτουργία των παραλιών ζώων (σκύλων).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση, η οποία έχει τη γενική ευθύνη για την εφαρμογή του νόμου, σκοπεύει να επέμβει προς την κατεύθυνση της εφαρμογής αυτού, εννέα χρόνια μετά την ψήφιση της σχετικής τροποποίησης.»
