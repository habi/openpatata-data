_id: 23.06.009.05.01.201_201
_position_on_page: 201
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.201.htm
by:
- mp_id: perdikis-giorgos
date: '2010-09-22'
heading: Ερώτηση με αρ. 23.06.009.05.01.201, ημερομηνίας 22 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.201
text: |-
  «Η Οδηγία 2009/28/ΕΚ για τις ανανεώσιμες πηγές ενέργειας προνοεί την ετοιμασία και την υποβολή στην Ευρωπαϊκή Επιτροπή μέχρι τις 30 Ιουνίου 2010 του Εθνικού Σχεδίου Δράσης για τις Ανανεώσιμες Πηγές Ενέργειας. Σύμφωνα με την Οδηγία, του καταρτισμού του Εθνικού Σχεδίου Δράσης για τις Ανανεώσιμες Πηγές Ενέργειας έπρεπε να είχε προηγηθεί μια ολοκληρωμένη μελέτη που να λαμβάνει υπόψη, ανάμεσα σε άλλα, τις ανάγκες της χώρας και τις προοπτικές της στον τομέα της ανάπτυξης ανανεώσιμων πηγών ενέργειας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποια μελέτη και ποιων ειδικών στηρίχθηκε η εκπόνηση του σχεδίου δράσης, αν έγινε δημόσια διαβούλευση, αν το σχέδιο δημοσιεύτηκε στο διαδίκτυο, για να κατατεθούν σχόλια από τους ενδιαφερομένους, και για πόσο χρονικό διάστημα και, εάν υπήρξε συμμετοχή στη δημόσια διαβούλευση, να γίνει λεπτομερής ενημέρωση της Βουλής των Αντιπροσώπων για τον αριθμό των οργανώσεων και των ατόμων που συμμετείχαν σε αυτή.»
