_position_on_page: 319
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_319.htm
by:
- Περδίκης Γιώργος
date: '2013-11-20'
heading: Ερώτηση με αρ. 23.06.010.03.319, ημερομηνίας 20 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.319
text: |-
  «Έχω πληροφορηθεί ότι οι μοτοσικλέτες δεν τυγχάνουν του περιοδικού τεχνικού ελέγχου (ΜΟΤ) όπως τα υπόλοιπα οχήματα ιδιωτικής χρήσης. Σύμφωνα με τις πληροφορίες μου, η εξαίρεση αυτή έχει ως αποτέλεσμα να κυκλοφορούν μοτοσικλέτες που έχουν σοβαρά μηχανικά προβλήματα, τα οποία ενδεχομένως να έχουν το δικό τους ρόλο στην πρόκληση τροχαίων ατυχημάτων. Δεδομένης της ιδιαιτερότητας της κατηγορίας αυτών των οχημάτων και της εξαιρετικά ευάλωτης θέσης των οδηγών τους, θεωρώ πολύ σημαντικό να διασφαλίζεται η τεχνική επάρκεια και η ασφάλεια των μοτοσικλετών με ορθό και συχνό τεχνικό έλεγχο. Ιδιαίτερη σημασία έχει ο τεχνικός έλεγχος και για το ζήτημα της ηχορρύπανσης που προέρχεται από τροποποιήσεις των εξόστ των δικύκλων. Μαθαίνω μάλιστα ότι πολλές χώρες της Ευρωπαϊκής Ένωσης έχουν υιοθετήσει την πρακτική του ΜΟΤ για τις μοτοσικλέτες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχουν στοιχεία για το τι συμβαίνει στην Ευρωπαϊκή Ένωση όσον αφορά το θέμα αυτό και αν προτίθεται να εξετάσει την εισήγηση για διενέργεια ΜΟΤ και στα δίκυκλα και υπό ποιες προϋποθέσεις.»
