_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_178.htm
by:
- Παπαδοπούλου Αντιγόνη
date: '2005-12-08'
heading: Ερώτηση με αρ. 23.06.008.05.178, ημερομηνίας 8 Δεκεμβρίου 2005, της βουλευτού
  εκλογικής περιφέρειας Λευκωσίας κ. Αντιγόνης Παπαδοπούλου
identifier: 23.06.008.05.178
text: |-
  «Στα πλαίσια εκσυγχρονισμού της παιδείας μας, η μέχρι τώρα εκπαιδευτική πολιτική μας στον τομέα προώθησης μοντέρνων τεχνολογιών των ηλεκτρονικών υπολογιστών βασιζόταν στην εισαγωγή εκπαιδευτικών λογισμικών αποκλειστικά από το εξωτερικό.

  Όμως το ξενόφερτο εκπαιδευτικό υλικό είναι δομημένο με βάση τα αναλυτικά προγράμματα των χωρών προέλευσης, που διαφέρουν από τα δικά μας. Το ίδιο ισχύει σε μεγάλο βαθμό και για τα αναλυτικά προγράμματα από την Ελλάδα.

  Με δεδομένο ότι στις μέρες μας κυπριακές εταιρείες άρχισαν να παράγουν εκπαιδευτικό λογισμικό που είναι βασισμένο στα αναλυτικά προγράμματα του Υπουργείου Παιδείας και Πολιτισμού της Κύπρου, καλείται το αρμόδιο υπουργείο να ενημερώσει τη Βουλή των Αντιπροσώπων:

  1. αν προτίθεται να αξιολογήσει το κυπριακό εκπαιδευτικό λογισμικό και,

  2. σε περίπτωση που αυτό κριθεί ως εφάμιλλο των ξένων, αν προτίθεται να αναθεωρήσει την πολιτική του και να προμηθεύεται το εκπαιδευτικό λογισμικό από την Κύπρο.»
