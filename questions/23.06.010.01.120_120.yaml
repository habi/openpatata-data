_position_on_page: 120
_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.120.htm
by:
- Χατζηγιάννης Κυριάκος
date: '2011-09-14'
heading: Ερώτηση με αρ. 23.06.010.01.120, ημερομηνίας 14 Σεπτεμβρίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.120
text: |-
  «Έχουμε πληροφορηθεί ότι έχει εκδοθεί κατά παρέκκλιση πολεοδομική άδεια για ανέγερση πρατηρίου βενζίνης στο τεμ. 79, Φ./Σχ. LVIII. 24, στην είσοδο της κοινότητας Τραχωνίου, μέρος του οποίου βρίσκεται στις βρετανικές βάσεις και μέρος του εντός της Κυπριακής Δημοκρατίας.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα:

  1. Κατά πόσο έχει γίνει μελέτη για τη συγκεκριμένη τοποθεσία που να αφορά τα οδικά δυστυχήματα, λόγω της στροφής και των πολλών εξόδων που υπάρχουν, καθώς επίσης αν λήφθηκαν υπόψη τα παλιά δυστυχήματα που έγιναν στην περιοχή αυτή.

  2. Κατά πόσο έχει δώσει τη συγκατάθεσή της η Τεχνική Επιτροπή του Κεντρικού Φορέα Επίλυσης Κυκλοφοριακών Προβλημάτων στη συγκεκριμένη αδειοδότηση.

  3. Πού έχει στηριχθεί το Συμβούλιο Μελέτης Παρεκκλίσεων για την απόφασή του από τη στιγμή που υπάρχει ήδη κοντά αδειοδοτούμενο πρατήριο.

  4. Κατά πόσο έχουν συναινέσει ο Σύνδεσμος Πρατηριούχων, ο διευθυντής του Τμήματος Πολεοδομίας και Οικήσεως, ο διευθυντής του Τμήματος Δημοσίων Έργων και ο Αρχηγός Αστυνομίας.

  5. Κατά πόσο έχουν ζητηθεί οι απόψεις του δήμου Πολεμιδιών και ποιες είναι αυτές.»
