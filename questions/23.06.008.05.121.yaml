answers: []
identifier: 23.06.008.05.121
question:
  by:
  - Περδίκης Γιώργος
  date: '2005-10-26'
  text: |-
    «Έχω πληροφορηθεί ότι η διάβρωση της ακτής στην περιοχή Μενεού απειλεί να καταστρέψει εξ ολοκλήρου καλλιέργειες και οικίες. Η διάβρωση προχωρεί με γοργό ρυθμό. Φαίνεται ότι απαιτείται το συντομότερο δυνατό να παρθούν μέτρα θωράκισης της ακτής, μέχρι να τεθούν σε εφαρμογή τα σχέδια για δημιουργία σειράς κυματοθραυστών. Σύμφωνα με τις πληροφορίες μου, η κυβέρνηση αρνείται να αναλάβει το κόστος της εκτέλεσης των προσωρινών έργων θωράκισης και ζητά τη συμμετοχή στην ανάληψη του κόστους των κοινοτήτων και των επηρεαζόμενων ιδιοκτητών, πράγμα πρωτοφανές.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν ευσταθούν αυτές οι πληροφορίες και αν προτίθεται να προχωρήσει σύντομα στην κατασκευή προσωρινής θωράκισης της ακτής Μενεού προς αντιμετώπιση της θαλάσσιας διάβρωσης.»
  title: Ερώτηση με αρ. 23.06.008.05.121, ημερομηνίας 26 Οκτωβρίου 2005, του βουλευτή
    εκλογικής περιφέρειας Λευκωσίας κ. Γιώργου Περδίκη
