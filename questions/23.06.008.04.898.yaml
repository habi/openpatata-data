answers: []
by:
- Περδίκης Γιώργος
date: '2005-06-13'
heading: Ερώτηση με αρ. 23.06.008.04.898, ημερομηνίας 13 Ιουνίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.898
text: |-
  «Έχω πληροφορηθεί ότι σε αρκετές περιπτώσεις οι πρόνοιες των τοπικών σχεδίων που αφορούν τις αναπτύξεις της Αρχής Ηλεκτρισμού Κύπρου και της Αρχής Τηλεπικοινωνιών Κύπρου δεν εφαρμόζονται. Δεν τηρούνται τα καθορισμένα ποσοστά κάλυψης και δόμησης, δε γίνεται η γνωστοποίηση στον καθημερινό τύπο ούτε αναρτάται η σχετική γνωστοποίηση σε περίοπτο και εμφανές σημείο. Επίσης, δεν καθορίζονται κατά την έκδοση της πολεοδομικής άδειας έργων της Αρχής Ηλεκτρισμού Κύπρου ή της Αρχής Τηλεπικοινωνιών Κύπρου τα αντισταθμιστικά μέτρα, όπως ορίζεται στις πρόνοιες των τοπικών σχεδίων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν ελέγχει συστηματικά την εφαρμογή των προνοιών των τοπικών σχεδίων σε σχέση με τις αναπτύξεις της Αρχής Ηλεκτρισμού Κύπρου και της Αρχής Τηλεπικοινωνιών Κύπρου και αν οι ίδιοι όροι θα ισχύσουν και για τις ιδιωτικές εταιρείες που δραστηριοποιούνται στον ίδιο τομέα.»
