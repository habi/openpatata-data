answers: []
identifier: 23.06.010.05.045
question:
  by:
  - Περδίκης Γιώργος
  date: '2015-08-05'
  text: |-
    «Από παλαιότερη απάντηση, ημερομηνίας 16 Ιουνίου 2014, του Υπουργού Ενέργειας, Εμπορίου, Βιομηχανίας και Τουρισμού κ. Γιώργου Λακκοτρύπη στην ερώτησή μου με αρ. 23.06.010.03.466 αναφορικά με την αναδιάρθρωση του κοινοτικού πλαισίου φορολογίας των ενεργειακών προϊόντων και της ηλεκτρικής ενέργειας και την προώθηση της καθιέρωσης ελάχιστων συντελεστών φορολογίας για τα αειφόρα βιοκαύσιμα, οι οποίοι είναι αρκετά πιο χαμηλοί από τους αντίστοιχους φορολογικούς συντελεστές των συμβατικών καυσίμων που αντικαθιστούν, πληροφορήθηκα μεταξύ άλλων ότι δεν είχε ακόμη ληφθεί οποιαδήποτε απόφαση σε επίπεδο Ευρωπαϊκής Ένωσης για το θέμα, όσο η σχετική πρόταση Οδηγίας ήταν ακόμα υπό διαπραγμάτευση.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η διαπραγμάτευση της σχετικής Οδηγίας και κατά πόσο έχει ληφθεί οποιαδήποτε απόφαση σε επίπεδο Ευρωπαϊκής Ένωσης για το πιο πάνω θέμα. Σε αντίθετη περίπτωση, παρακαλώ τον κ. υπουργό να εξηγήσει στη Βουλή των Αντιπροσώπων γιατί η Κυπριακή Δημοκρατία δεν προχωρεί το αίτημα για παρέκκλιση, ώστε να εφαρμόσει χαμηλότερους φορολογικούς συντελεστές για τα βιοκαύσιμα που παράγονται στην Κύπρο.»
  title: Ερώτηση με αρ. 23.06.010.05.045, ημερομηνίας 5 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
