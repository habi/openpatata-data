_id: 23.06.010.01.752_394
_position_on_page: 394
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.752.htm
by:
- mp_id: perdikis-giorgos
date: '2012-04-20'
heading: Ερώτηση με αρ. 23.06.010.01.752, ημερομηνίας 20 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.752
text: |-
  «Σύμφωνα με την πρόσφατη έρευνα της Ευρωπαϊκής Ομοσπονδίας Σχολών Οδήγησης (EFA-benchmark 2012), η Κύπρος παρουσιάζεται να είχε τις μεγαλύτερες καθυστερήσεις στην εξέταση των οδηγών για την απόκτηση της άδειας οδήγησης. Στις υπόλοιπες χώρες της Ευρωπαϊκής Ένωσης οι εβδομάδες αναμονής μεταξύ της αίτησης για καθορισμό ημερομηνίας και της διεξαγωγής του ελέγχου (test) δεν ξεπερνούν τις δέκα εβδομάδες (από μία μέχρι δέκα εβδομάδες). Μόνο στην Κύπρο η διάρκεια αναμονής είναι είκοσι εβδομάδες. Επίσης, φαίνεται από τις ευρωπαϊκές στατιστικές ότι στην Κύπρο δε διεξάγεται έλεγχος για τα θέματα της άδειας οδήγησης σε θεωρητικό επίπεδο (επισυνάπτονται οι στατιστικές).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενημερωμένος για αυτή την κατάσταση που προσβάλλει την Κύπρο και επηρεάζει την οδική συμπεριφορά των Κυπρίων οδηγών, καθώς και αν προτίθεται να διορθώσει αυτή την οπισθοδρομική κατάσταση.»



  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
