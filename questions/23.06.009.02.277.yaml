answers:
- http://www2.parliament.cy/parliamentgr/008_03c/23_06_009_02_277.htm
by:
- Χατζηγιάννης Κυριάκος
date: '2008-01-22'
heading: Ερώτηση με αρ. 23.06.009.02.277, ημερομηνίας 22 Ιανουαρίου 2008, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.02.277
text: |-
  «Έχουμε ενημερωθεί ότι οι απόφοιτοι του Τμήματος Εκπαιδευτικής και Κοινωνικής Πολιτικής του Πανεπιστημίου Μακεδονίας με κατεύθυνση εκπαίδευσης ατόμων με ειδικές ανάγκες έχουν το δικαίωμα να καταθέσουν το πτυχίο τους στην εκπαιδευτική υπηρεσία και μπορούν αμέσως να εργοδοτηθούν ως εκπαιδευτικοί μέσης εκπαίδευσης. Αντίθετα, οι απόφοιτοι του ίδιου τμήματος με κατεύθυνση συνεχούς εκπαίδευσης στερούνται του δικαιώματος κατάθεσης του πτυχίου τους στην εκπαιδευτική υπηρεσία και επίσης δε συμπεριλαμβάνονται στις διάφορες προκηρύξεις θέσεων στη δημόσια υπηρεσία, με αποτέλεσμα οι αιτήσεις τους να απορρίπτονται.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με το προαναφερθέν θέμα, καθώς και γιατί στα πανεπιστημιακά διπλώματα ή τίτλους για τη θέση Λειτουργού Προγραμμάτων του Ιδρύματος Διαχείρισης Προγραμμάτων Διά Βίου Μάθησης δε συμπεριλήφθηκε το πτυχίο του Τμήματος Εκπαιδευτικής και Κοινωνικής Πολιτικής με κατεύθυνση συνεχούς εκπαίδευσης.

  Σας ευχαριστώ εκ των προτέρων .»
