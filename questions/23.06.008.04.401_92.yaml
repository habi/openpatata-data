_id: 23.06.008.04.401_92
_position_on_page: 92
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_401.htm
by:
- mp_id: agapiou-agis
date: '2004-11-05'
heading: Ερώτηση με αρ. 23.06.008.04.401, ημερομηνίας 5 Νοεμβρίου 2004, του βουλευτή
  εκλογικής περιφέρειας Λεμεσού κ. Άγι Αγαπίου
identifier: 23.06.008.04.401
text: |-
  «Κατά την πρόσφατη επίσκεψή μας στο χωριό Ερήμη της επαρχίας Λεμεσού και σε συνάντηση που είχαμε με τον πρόεδρο του κοινοτικού συμβουλίου και κατοίκους της περιοχής μάς πληροφόρησαν για τα ακόλουθα:

  1. Παρά το ότι έχει εγκριθεί η αντισεισμική αναβάθμιση και συντήρηση του Δημοτικού Σχολείου Ερήμης, μέχρι σήμερα δεν έχει γίνει τίποτε απολύτως, παρά τις επανειλημμένες προειδοποιήσεις προς στο αρμόδιο υπουργείο για τον κίνδυνο που διατρέχουν τα παιδιά που το χρησιμοποιούν.

  2. Έχουν υποβληθεί όλα τα σχετικά στοιχεία προς τον Κυπριακό Οργανισμό Αθλητισμού (ΚΟΑ) για την αποπεράτωση του κοινοτικού γηπέδου, καθώς και για επιδότηση για τα έργα στο γήπεδο καλαθόσφαιρας-πετόσφαιρας.

  Συνεπώς, παρακαλείται το αρμόδιο υπουργείο όπως ενημερώσει τη Βουλή των Αντιπροσώπων σε ποιο στάδιο βρίσκεται η διαδικασία αντισεισμικής αναβάθμισης και συντήρησης του δημοτικού σχολείου, καθώς και αν είναι δυνατή η παροχή οικονομικής βοήθειας για τα έργα που πρέπει να γίνουν στο κοινοτικό γήπεδο και στο γήπεδο καλαθόσφαιρας-πετόσφαιρας.»
