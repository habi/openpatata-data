_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.200.htm
by:
- Χατζηγιάννης Κυριάκος
date: '2011-10-17'
heading: Ερώτηση με αρ. 23.06.010.01.200, ημερομηνίας 17 Οκτωβρίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.200
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τη διαδικασία για πρόσθετη κατασκευή συστημάτων πράσινης ενέργειας συνολικής ισχύος 75 MW.

  1. Πώς θα γίνει ο διαμοιρασμός της συνολικής παραγωγής (μεγάλα αιολικά, μεγάλα φωτοβολταϊκά, μικρά φωτοβολταϊκά, οικιακά φωτοβολταϊκά) και σε ποιο βάθμο προωθείται ο χώρος της μικροπαραγωγής;

  2. Ποια η πολιτική του κράτους σχετικά με την προώθηση της μικροπαραγωγής;

  3. Τα μεγάλα αιολικά πάρκα μέχρι σήμερα έχουν αποδώσει τα αναμενόμενα αποτελέσματα και πόση ποσότητα ενέργειας έχουν παραγάγει; Ποιες αδυναμίες έχουν εμφανισθεί από την εμπειρία που είχαμε μετά την καταστροφή στο Μαρί;

  Σημειώνεται ότι τα μεγάλα ηλιακά πάρκα χρειάζονται μεγάλες εκτάσεις γης. Θεωρείται λογικό να έχουμε παραγωγή σε πολλά σημεία με μικρά συστήματα (μέχρι 100 KW), ώστε να δημιουργείται σχετική απεξάρτηση από την Αρχή Ηλεκτρισμού Κύπρου και τους μεγάλους επενδυτές και να υπάρχει στην αγορά μεγάλος αριθμός παραγωγών, για να μην υπάρχει δυνατότητα για έλεγχο της παραγωγής και της τιμής από ένα μικρό αριθμό παραγωγών.

  Παρακαλείται ο αρμόδιος υπουργός να ενημερώσει επίσης κατά πόσο τα επιχειρήματα που έχουν χρησιμοποιηθεί υπέρ των μεγάλων παραγωγών, π.χ. συγκεντρωμένη μεγάλη παραγωγή, άρα καλύτερη διοχέτευση σε φορτίο, λιγότερα σημεία ελέγχου ή και άλλα ακόμη, έχουν καταρριφθεί σε άλλες χώρες, όπως στη Γερμανία και στην Αγγλία, οι οποίες προχωρούν δυναμικά στο χώρο της μικροπαραγωγής.»
