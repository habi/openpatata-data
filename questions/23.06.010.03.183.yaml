_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_183.htm
by:
- Περδίκης Γιώργος
date: '2013-10-04'
heading: Ερώτηση με αρ. 23.06.010.03.183, ημερομηνίας 4 Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.183
text: |-
  «Έχω πληροφορηθεί ότι τέθηκε σε εφαρμογή σχέδιο απόσυρσης των επαγγελματικών αλιευτικών σκαφών με επιδότηση από την Ευρωπαϊκή Ένωση. Όπως πληροφορούμαι, τα σκάφη οδηγούνται σε καθολική και πλήρη καταστροφή μετά την απόσυρση. Όσοι ψαράδες είχαν χρέη από τους δανειστικούς επιτρόπους ή είχαν οποιοδήποτε άλλο χρέος στις κρατικές υπηρεσίες έτυχαν αποκοπής από τη σχετική χορηγία, με αποτέλεσμα να περιοριστεί ή εκμηδενιστεί τελικά. Υπάρχει η άποψη ότι δεν έπρεπε να καταστραφούν τα σκάφη αυτά, αλλά να αξιοποιηθούν ως διακοσμητικά στοιχεία σε δημόσιους χώρους, για να προωθηθεί η εικόνα της θαλασσινής Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν μελετηθεί άλλοι τρόποι διαχείρισης των σκαφών που έχουν αποσυρθεί με βάση το σχέδιο απόσυρσης και αν υπάρχει τρόπος να μη γίνεται πέραν κάποιου ποσοστού η αποκοπή των χρεών από τη χορηγία.»
