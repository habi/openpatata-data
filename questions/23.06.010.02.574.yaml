answers: []
identifier: 23.06.010.02.574
question:
  by:
  - Περδίκης Γιώργος
  date: '2013-05-14'
  text: |-
    «Έχω πληροφορηθεί ότι το Ανώτατο Δικαστήριο διαπίστωσε, κατόπιν προσφυγής, ότι η διαδικασία διορισμού τριάντα τεσσάρων ακολούθων, οι οποίοι εισήχθησαν στο Υπουργείο Εξωτερικών το 2010, ήταν παράτυπη, αφού η εξεταστική επιτροπή συνήλθε χωρίς την έγκριση του τότε Υπουργού Εξωτερικών κ. Μάρκου Κυπριανού. Η λανθασμένη διαδικασία που ακολουθήθηκε βγήκε στην επιφάνεια μετά από προσφυγή υποψηφίου ο οποίος δεν επιλέχθηκε.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ακυρώσει το διορισμό των τριάντα τεσσάρων ακολούθων που προσλήφθηκαν στο Υπουργείο Εξωτερικών με παράτυπη διαδικασία και να επαναπροκηρύξει τις συγκεκριμένες θέσεις.»
  title: Ερώτηση με αρ. 23.06.010.02.574, ημερομηνίας 14 Μαΐου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
