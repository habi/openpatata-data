_id: 23.06.010.05.317_318
_position_on_page: 318
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-14'
heading: Ερώτηση με αρ. 23.06.010.05.317, ημερομηνίας 14 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.317
text: |-
  «Από παλαιότερη απάντηση του Υπουργείου Υγείας σε ερώτησή μου με αρ. 23.06.010.04.626 αναφορικά μεταξύ άλλων με τη δημιουργία και λειτουργία του Κέντρου Αίματος πληροφορήθηκα ότι η διαδικασία εναρμόνισης του Κέντρου Αίματος με το ευρωπαϊκό κεκτημένο έχει ήδη αρχίσει. Mέχρι το τέλος του 2015 υπολογιζόταν ότι θα ολοκληρώνονταν όλες οι διεργασίες, ώστε να εναρμονιστεί και να καταστεί ισότιμο με Κέντρα Αίματος του εξωτερικού. Παράλληλα, η απάντηση του υπουργείου με πληροφορούσε ότι το Υπουργείο Υγείας βρισκόταν στη διαδικασία του προκαταρκτικού σταδίου για έγκριση της μοριακής μεθόδου ΝΑΤ για τον έλεγχο των παράγωγων του αίματος από τα μεταδιδόμενα νοσήματα, πράγμα το οποίο θα αύξανε σημαντικά την ασφάλεια του αίματος. Σύμφωνα με την απάντηση, η Διεύθυνση Αγορών και Προμηθειών ολοκλήρωσε την πλήρωση των προδιαγραφών και αναμενόταν η προκήρυξη της προσφοράς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο έχουν ολοκληρωθεί όλες οι διεργασίες, αν το Κέντρο Αίματος έχει εναρμονιστεί με το ευρωπαϊκό κεκτημένο και κατά πόσο έχει προκηρυχθεί και κατακυρωθεί ο διαγωνισμός αναφορικά με την έγκριση της μοριακής μεθόδου ΝΑΤ.»
