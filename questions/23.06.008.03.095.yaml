answers: []
by:
- Περδίκης Γιώργος
date: '2003-08-28'
heading: Ερώτηση με αρ. 23.06.008.03.095 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 28 Αυγούστου 2003
identifier: 23.06.008.03.095
text: |-
  «Έχω πληροφορηθεί ότι ενώπιον του Υπουργείου Παιδείας και Πολιτισμού βρίσκεται αίτημα για παραχώρηση του 7% των θέσεων του Ελληνικού Ανοικτού Πανεπιστημίου για σπουδές σε Κυπρίους, όπως συμβαίνει και με τα υπόλοιπα πανεπιστήμια της Ελλάδας. Προς το σκοπό αυτό φαίνεται να επιβάλλεται η σύναψη διακρατικής συμφωνίας με την ελληνική κυβέρνηση.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το αίτημα αυτό και αν προτίθεται να το προωθήσει προς το Υπουργείο Εθνικής Παιδείας και Θρησκευμάτων της Ελλάδας.»
