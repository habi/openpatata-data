answers:
- http://www2.parliament.cy/parliamentgr/008_3g/23_06_010_03_051.htm
identifier: 23.06.010.03.051
question:
  by:
  - Περδίκης Γιώργος
  date: '2013-08-01'
  text: |-
    «Έχω πληροφορηθεί ότι το κοινοτικό συμβούλιο Γαλάτας παραχώρησε άδεια για διαχείριση οικιακών αποβλήτων των κατοίκων της κοινότητας σε συγκεκριμένη εταιρεία. Η εταιρεία αυτή διαχωρίζει τα απόβλητα και όσα ανακυκλώνονται τα προωθεί για πώληση, ενώ τα υπόλοιπα, τα οποία κυρίως αποτελούνται από βιοδιασπώμενα υλικά, τα αποθέτει σε περιοχή της κοινότητας Κουτραφά. Σύμφωνα με καταγγελίες κατοίκων της περιοχής, η μέθοδος διαχείρισης των βιοδιασπώμενων αυτών υλικών έχει ως αποτέλεσμα η περιοχή αυτή να έχει μετατραπεί σε σκουπιδότοπο και εστία μόλυνσης και δυσοσμίας. Όπως πληροφορήθηκα, δεν έχει εκδοθεί άδεια απόρριψης αποβλήτων στη συγκεκριμένη περιοχή.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες που προτίθεται να λάβει, προκειμένου να αρθεί η παράνομη απόρριψη αποβλήτων σε περιοχή της κοινότητας Κουτραφά.»
  title: Ερώτηση με αρ. 23.06.010.03.051, ημερομηνίας 1ης Αυγούστου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
