_id: 23.06.009.05.01.238_238
_position_on_page: 238
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.238.htm
by:
- Περδίκης Γιώργος
date: '2010-09-28'
heading: Ερώτηση με αρ. 23.06.009.05.01.238, ημερομηνίας 28 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.238
text: |-
  «Σε απάντηση του Υπουργού Γεωργίας, Φυσικών Πόρων και Περιβάλλοντος κ. Δημήτρη Ηλιάδη, ημερομηνίας 30 Μαρτίου 2010, στην ερώτησή μου με αρ. 23.06.009.04.663, ημερομηνίας 30 Δεκεμβρίου 2009, σχετικά με την ετοιμασία και έκδοση του δεύτερου διατάγματος που θα αφορά τα απαιτούμενα προσόντα των μελετητών που εκπονούν Μελέτες Εκτίμησης των Επιπτώσεων στο Περιβάλλον, πληροφορήθηκα ότι το Τμήμα Περιβάλλοντος έχει προχωρήσει στην ετοιμασία προσχεδίου δεύτερου διατάγματος το οποίο ορίζει τα προσόντα αυτών των μελετητών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το δεύτερο διάταγμα έχει τεθεί σε δημόσια διαβούλευση και αν το διάταγμα αναρτήθηκε στο διαδίκτυο, για να κατατεθούν σχόλια από τους ενδιαφερόμενους και για πόσο χρονικό διάστημα. Επίσης, αν υπάρχει συμμετοχή στη δημόσια διαβούλευση, να γίνει λεπτομερής ενημέρωση του σώματος για τον αριθμό των οργανώσεων και των ατόμων που συμμετείχαν σε αυτή.»
