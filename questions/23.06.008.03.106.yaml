answers: []
by:
- Περδίκης Γιώργος
date: '2003-09-05'
heading: Ερώτηση με αρ. 23.06.008.03.106 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 5 Σεπτεμβρίου 2003
identifier: 23.06.008.03.106
text: |-
  «Έχω πληροφορηθεί ότι ο λόγος που το αγκυροβόλιο του λιμανιού Λεμεσού μετακινήθηκε ανατολικά, με αποτέλεσμα να ρυπαίνεται η περιοχή της πόλης της Λεμεσού, είναι ότι το αξίωσαν οι βρετανικές βάσεις, κάνοντας χρήση αυτού που θεωρούν ότι είναι δικαίωμά τους, δηλαδή του ότι έχουν οι βρετανικές βάσεις χωρικά ύδατα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν πράγματι οι Βρετανοί διεκδικούν χωρικά ύδατα για τις βάσεις και αν όντως ήταν κατόπιν δικής τους αξίωσης που μετακινήθηκε το αγκυροβόλιο του λιμανιού Λεμεσού στη θαλάσσια περιοχή μπροστά από την πόλη.»
