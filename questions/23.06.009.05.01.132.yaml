answers:
- http://www2.parliament.cy/parliamentgr/008_3e/23_06_009_05_01.132.htm
by:
- Περδίκης Γιώργος
date: '2010-08-26'
heading: Ερώτηση με αρ. 23.06.009.05.01.132, ημερομηνίας 26 Αυγούστου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.132
text: |-
  «Έχω πληροφορηθεί από απάντηση του Υπουργού Οικονομικών κ. Χαρίλαου Σταυράκη σε παλαιότερή μου ερώτηση με αρ. 23.06.009.04.861 ότι, για σκοπούς ενίσχυσης της διαφάνειας στις διαδικασίες πλήρωσης θέσεων στη δημόσια υπηρεσία, το Υπουργείο Οικονομικών θα ζητούσε από την Ειδική Επιτροπή να εξετάσει το ενδεχόμενο δημοσίευσης των, κατά σειρά επιτυχίας, αποτελεσμάτων των γραπτών εξετάσεων ονομαστικά, αντί με αριθμό πολιτικής ταυτότητας, αφού πρώτα έπαιρνε τις απόψεις του Γραφείου Επιτρόπου Προστασίας Δεδομένων Προσωπικού Χαρακτήρα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ζητηθεί οι απόψεις της Επιτρόπου Προστασίας Δεδομένων Προσωπικού Χαρακτήρα, ποιες είναι αυτές και αν έχει ζητηθεί από την Ειδική Επιτροπή να εξετάσει το ενδεχόμενο δημοσίευσης της σειράς επιτυχίας των αποτελεσμάτων των γραπτών εξετάσεων ονομαστικά.»
