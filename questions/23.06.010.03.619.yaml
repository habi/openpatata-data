_sources:
- http://www2.parliament.cy/parliamentgr/008_02/chronological/008_02_IC.htm
answers: []
by:
- Προδρόμου Πρόδρομος
date: '2014-04-29'
heading: Ερώτηση με αρ. 23.06.010.03.619, ημερομηνίας 29 Απριλίου 2014, του βουλευτή
  εκλογικής περιφέρειας Λευκωσίας κ. Πρόδρομου Προδρόμου
identifier: 23.06.010.03.619
text: |-
  «Παρακαλείται ο αρμόδιος υπουργός να πληροφορήσει τη Βουλή σχετικά με τις αποφάσεις της κυβέρνησης για το Ίδρυμα Πολιτισμού Κύπρου και για τη χρηματοδότηση της οποίας αυτό τυγχάνει από το κράτος. Το ζήτημα που ενδιαφέρει είναι πότε θα σταματήσει να δαπανάται δημόσιο χρήμα για ένα έργο το οποίο έχει ήδη εγκαταλειφθεί.

  Ως γνωστόν, οι διαδικασίες για την ανέγερση του Μεγάρου Πολιτισμού Κύπρου, με την οποία συνδέεται άμεσα η κρατική επιχορήγηση για τη λειτουργία του ιδρύματος, έχουν ματαιωθεί. Κατόπιν τούτου, θα έπρεπε να έχουν τερματιστεί και οι κρατικές δαπάνες που είναι σχετικές με αυτό το σκοπό. Φαίνεται όμως ότι το ίδρυμα αυτό εξακολουθεί να βασίζει τη λειτουργία του στην κρατική επιχορήγηση, ενώ ταυτόχρονα ο Γενικός Ελεγκτής σημειώνει και προχωρά να ερευνήσει σειρά παρατυπιών και πιθανών αδικημάτων.

  Παρακαλείται επίσης ο αρμόδιος υπουργός όπως πληροφορήσει τη Βουλή για τις κρατικές δαπάνες που έχουν γίνει μέχρι στιγμής για το Μέγαρο Πολιτισμού Κύπρου, δίνοντας στοιχεία και για την κατανομή αυτών των δαπανών.»
