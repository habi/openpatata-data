answers:
- http://www2.parliament.cy/parliamentgr/008_03d/23_06_009_03_387.htm
identifier: 23.06.009.03.387
question:
  by:
  - Χατζηγεωργίου Τάκης
  date: '2009-02-24'
  text: |-
    «Η Κοινοβουλευτική Επιτροπή Παιδείας, σε συνεδρίαση που πραγματοποιήθηκε έπειτα από τα επεισόδια που έλαβαν χώρα στις 22 Νοεμβρίου 2006 στην Αγγλική Σχολή, ενημερώθηκε από τον τότε Αρχηγό Αστυνομίας κ. Χαράλαμπο Κουλέντη ότι βρισκόταν σε εξέλιξη σχετική έρευνα. Ο Αρχηγός Αστυνομίας ανέφερε ότι είχαν ήδη πραγματοποιηθεί αρκετές συλλήψεις και έδωσε διαβεβαιώσεις ότι η έρευνα θα συνεχιζόταν μέχρι τέλους.

    Συγκεκριμένα, σύμφωνα με τα πρακτικά της Υπηρεσίας Κοινοβουλευτικών Επιτροπών (σελ. 7), στη συνεδρίαση αυτή ο Αρχηγός Αστυνομίας ανέφερε, μεταξύ άλλων, τα εξής:

    “Η έρευνα συνεχίζεται και μέχρι στιγμής έχει συλληφθεί ένα ενήλικο άτομο ηλικίας δεκαοκτώ ετών, ανακρίθηκαν αρκετά άτομα και υπολείπεται η ανάκριση άλλων τεσσάρων που αναζητούνται. Εμπλέκονται περίπου δεκατέσσερα νεαρά άτομα ηλικίας από δεκαέξι έως δεκαοκτώ ετών για τα οποία προέκυψαν ορισμένα στοιχεία. Συνολικά υπολογίζεται ότι εμπλέκονται περίπου δεκαπέντε με είκοσι άτομα. Τα πλείστα από αυτά τα νεαρά άτομα επέδειξαν μεταμέλεια και προέρχονται από καλές και συγκροτημένες οικογένειες, οι οποίες έδειξαν να συγκλονίζονται από το συμβάν. Τα άτομα αυτά προέρχονται από έξι σχολεία, εκ των οποίων το ένα άτομο από την Αγγλική Σχολή. Ορισμένα άτομα είναι μέλη κάποιας οργάνωσης, αλλά δε θα αποκαλυφθούν οποιαδήποτε στοιχεία”.

    Να σημειωθεί ότι ο τότε Υπουργός Δικαιοσύνης και Δημοσίας Τάξεως κ. Σοφοκλής Σοφοκλέους ανέφερε για το θέμα τα ακόλουθα:

    “Η όλη έρευνα βρίσκεται σε εξέλιξη, το έργο της αστυνομίας θα συνεχιστεί κα τα μέτρα που θα ληφθούν, πέρα από κατασταλτικά, θα είναι και μέτρα για πρόληψη παρόμοιων μελλοντικών καταστάσεων”.

    Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα πορίσματα της έρευνας και κατά πόσο έχουν αποδοθεί ευθύνες για τα επεισόδια αυτά.»
  title: Ερώτηση με αρ. 23.06.009.03.387, ημερομηνίας 24 Φεβρουαρίου 2009, του βουλευτή
    εκλογικής περιφέρειας Λευκωσίας κ. Τάκη Χατζηγεωργίου
