_id: 23.06.010.03.097_97
_position_on_page: 97
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_097.htm
by:
- mp_id: perdikis-giorgos
date: '2013-08-30'
heading: Ερώτηση με αρ. 23.06.010.03.097, ημερομηνίας 30 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.097
text: |-
  «Έχω πληροφορηθεί για την απόφαση της Παγκύπριας Συντεχνίας Δημοσίων Υπαλλήλων (ΠΑΣΥΔΥ) όπως καλέσει όλα τα μέλη της να μη χρησιμοποιούν τα ιδιωτικά τους οχήματα εν ώρα εργασίας. Η απόφαση λήφθηκε ως αντίδραση για τις αποκοπές ύψους 15%, στις οποίες προέβη το Υπουργείο Οικονομικών, στα οδοιπορικά τους. Η απόφαση αυτή της ΠΑΣΥΔΥ έχει δημιουργήσει σοβαρά προβλήματα στην Υγειονομική Υπηρεσία, αφού λόγω του μέτρου των υπαλλήλων βρίσκεται στον αέρα το πρόγραμμα ελέγχου όλων κυλικείων των σχολείων της Κύπρου, καθώς και το πρόγραμμα για τους ελέγχους στα ψυγεία νερού και τα ντεπόζιτα των νηπιαγωγείων, δημοτικών, γυμνασίων, λυκείων και πανεπιστημίων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που λήφθηκαν, προκειμένου να διενεργηθούν τόσο οι έλεγχοι στα κυλικεία όσο και οι έλεγχοι στα ψυγεία νερού και τα ντεπόζιτα όλων των νηπιαγωγείων, δημοτικών, γυμνασίων, λυκείων και πανεπιστημίων πριν από την έναρξη της νέας σχολικής χρονιάς.»
