_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_029.htm
by:
- Χαραλαμπίδου Ειρήνη
date: '2013-07-18'
heading: Ερώτηση με αρ. 23.06.010.03.029, ημερομηνίας 18 Ιουλίου 2013, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.029
text: |-
  «Στις τελευταίες εκθέσεις της Γενικής Ελέγκτριας επισημαίνεται ότι το Υπουργείο Υγείας απέστελλε ασθενείς στο Ισραήλ χρησιμοποιώντας υπηρεσίες ιδιωτικών εταιρειών. Κατά την υπουργία του κ. Σταύρου Μαλά αυτή η πολιτική διεκόπη πλήρως και έγινε αξιοποίηση ιατρικών κέντρων της Ευρώπης, τα οποία χρέωναν το υπουργείο απευθείας (ενώ στην περίπτωση του Ισραήλ υπήρχαν μεσάζοντες) με χρεώσεις των αντίστοιχων εθνικών συστημάτων υγείας, χρησιμοποιώντας το έντυπο S2.

  Παρακαλώ τον αρμόδιο υπουργό να μας ενημερώσει για τα ακόλουθα:

  1. Κατά πόσο έχει επαναρχίσει η αποστολή ασθενών στο Ισραήλ, σύμφωνα με πληροφόρηση που έχουμε. Δόθηκαν νέες εγκρίσεις χρησιμοποιώντας συγκεκριμένες εταιρείες μεσαζόντων κατά παράβαση των υποδείξεων της Γενικής Ελέγκτριας;

  2. Εάν ναι, ποιος είναι ο αριθμός των ασθενών που έχουν σταλεί στο Ισραήλ και για ποιες παθήσεις;

  3. Να μας δοθούν στοιχεία για τις χρεώσεις που προέκυψαν από την περίθαλψη ασθενών για τους οποίους έγινε χρήση του εντύπου S2 και πώς αυτές οι χρεώσεις συγκρίνονται με ανάλογες περιπτώσεις ασθενών που έτυχαν περίθαλψης στο Ισραήλ.»
