_id: 23.06.010.01.1069_712
_position_on_page: 712
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1069.htm
by:
- mp_id: perdikis-giorgos
date: '2012-07-12'
heading: Ερώτηση με αρ. 23.06.010.01.1069, ημερομηνίας 12 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1069
text: |-
  « Σύμφωνα με έκθεση της Ελεγκτικής Υπηρεσίας της Δημοκρατίας που τιτλοφορείται “Προσαρμογή στις κλιματικές αλλαγές”, διεθνείς μελέτες καταδεικνύουν ότι η περιοχή της Μεσογείου και της Μέσης Ανατολής, όπου βρίσκεται η Κύπρος, θα επηρεαστεί αρνητικά σε ένα μεγάλο φάσμα τομέων, από τη γεωργία και τα διαθέσιμα αποθέματα πόσιμου νερού μέχρι τον τουρισμό και την υγεία, εξαιτίας των κλιματικών αλλαγών. Στα πλαίσια του προγράμματος LIFE+, εγκρίθηκε για συγχρηματοδότηση από την Ευρωπαϊκή Ένωση το πρόγραμμα CYPADAPT, το οποίο θα ολοκληρωθεί το Μάρτιο του 2014. Σύμφωνα με την έκθεση της Ελεγκτικής Υπηρεσίας της Δημοκρατίας, της κατάρτισης της στρατηγικής προσαρμογής πρέπει να προηγηθεί η ετοιμασία των επίσημων μετεωρολογικών προβλέψεων από τη Μετεωρολογική Υπηρεσία αναφορικά με τις κλιματικές συνθήκες που αναμένεται να επικρατήσουν στο μέλλον.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ετοιμαστεί από τη Μετεωρολογική Υπηρεσία και το Εθνικό Αστεροσκοπείο Αθηνών επίσημες μετεωρολογικές προβλέψεις αναφορικά με τις κλιματικές συνθήκες που αναμένεται να επικρατήσουν στο μέλλον.»
