_id: 23.06.010.01.564_207
_position_on_page: 207
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: diplaros-efthymios
date: '2012-03-08'
heading: Ερώτηση με αρ. 23.06.010.01.564, ημερομηνίας 8 Μαρτίου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.564
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το θέμα που προέκυψε κατά την εφαρμογή του νόμου που προνοεί για την έκτακτη εισφορά των μισθωτών στις βρετανικές βάσεις, αφού, όπως επικαλείται το αρχηγείο των βρετανικών δυνάμεων στην Κύπρο, οι βρετανικές βάσεις, μετά από ξεχωριστή συμφωνία που συνήψαν με την Κυπριακή Δημοκρατία, εξαιρούνται από την καταβολή του μεριδίου της εισφοράς που τους αναλογεί, υπό την ιδιότητά τους ως εργοδοτών, το οποίο αποτελεί το 50% της έκτακτης εισφοράς.

  Διά της παρούσης θα ήθελα ο αρμόδιος υπουργός να επιβεβαιώσει στη Βουλή των Αντιπροσώπων κατά πόσο ισχύει η σύναψη της πιο πάνω συμφωνίας και, εάν ισχύει η συμφωνία μεταξύ βρετανικών βάσεων και Κυπριακής Δημοκρατίας, γιατί εξαιρέθηκαν από τις συζητήσεις οι εκπρόσωποι των εργαζομένων στις βρετανικές βάσεις. Επίσης, θα ήθελα να μας εξηγήσει ποιο μερίδιο της εισφοράς θα καλύπτουν οι εργαζόμενοι και πώς θα καλύπτεται το οφειλόμενο του εργοδότη στη συγκεκριμένη υπόθεση.»
