_sources:
- http://www2.parliament.cy/parliamentgr/008_02/chronological/008_02_TES.htm
answers: []
by:
- Περδίκης Γιώργος
date: '2011-07-15'
heading: Ερώτηση με αρ. 23.06.009.05.02.079, ημερομηνίας 15 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.079
text: |-
  «Έχω πληροφορηθεί ότι πολλοί αιτητές δανείων από τον Κυπριακό Οργανισμό Χρηματοδοτήσεως Στέγης, ενώ έχουν εγκριθεί, έχουν ειδοποιηθεί ότι δεν μπορούν να εισπράξουν τη χορηγία του στεγαστικού προγράμματος για τις κοινότητες που γειτνιάζουν με τη γραμμή αντιπαράταξης. Έχω γίνει αποδέκτης συγκεκριμένων παραπόνων από κατοίκους της περιοχής Τηλλυρίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δεν καταβάλλονται οι χορηγίες του στεγαστικού προγράμματος για τις κοινότητες που γειτνιάζουν με τη γραμμή αντιπαράταξης, αν παρά το γεγονός αυτό πρόκειται να αρχίσει η καταβολή δόσεων για τα δάνεια και, εφόσον υπάρχουν όλες αυτές οι καθυστερήσεις, πώς επηρεάζεται η οικονομία της μικρής κλίμακας αυτών των κοινοτήτων, αφού περιορίζονται οι οικοδομικές εργασίες και μειώνονται οι διαθέσιμες θέσεις εργασίας όχι μόνο για το ανειδίκευτο προσωπικό που υπάρχει σε αυτές τις περιοχές, αλλά και για το εκπαιδευμένο προσωπικό των μικροβιοτεχνιών (π.χ. πελεκάνους, τεχνίτες, κτίστες κτλ.).»
