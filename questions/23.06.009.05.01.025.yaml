answers:
- http://www2.parliament.cy/parliamentgr/008_3e/23_06_009_05_01.025.htm
by:
- Περδίκης Γιώργος
date: '2010-07-30'
heading: Ερώτηση με αρ. 23.06.009.05.01.025, ημερομηνίας 30 Ιουλίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.025
text: |-
  «Έχω πληροφορηθεί ότι στα πλαίσια των μελετών που ετοιμάζονται για την αποκατάσταση των Χώρων Ανεξέλεγκτης Διάθεσης Απορριμμάτων (ΧΑΔΑ) στις επαρχίες Πάφου, Λάρνακας και Αμμοχώστου πραγματοποιήθηκαν δειγματοληψίες και χημικές αναλύσεις αναφορικά με την ποιότητα των υδάτων και του εδάφους. Δειγματοληψίες και χημικές αναλύσεις έγιναν και στα στραγγίσματα που εντοπίστηκαν σε ορισμένους ΧΑΔΑ.

  Όπως πληροφορήθηκα από την απάντηση του αρμόδιου υπουργού στην ερώτησή μου, που υποβλήθηκε μέσω της Βουλής των Αντιπροσώπων, με αρ. 23.06.009.04.130, στα ΧΑΔΑ στα οποία οι μελετητές έκριναν αναγκαίο διερευνήθηκαν η οξύτητα, η ηλεκτρική αγωγιμότητα, τα ολικά λίπη, τα λάδια και η παρουσία διαφόρων μετάλλων στο έδαφος και στο νερό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα αποτελέσματα των δειγματοληψιών αυτών, καθώς και των χημικών αναλύσεων.»
