_id: 23.06.008.02.286_286
_position_on_page: 286
_sources:
- http://www2.parliament.cy/parliamentgr/008_02/chronological/008_02_HB.htm
answers:
- http://www2.parliament.cy/parliamentgr/008_03/23_06_008_02_286.htm
by:
- Παπαπολυβίου Ανδρέας
date: '2003-04-17'
heading: Ερώτηση με αρ. 23.06.008.02.286 που υποβλήθηκε από το βουλευτή εκλογικής
  περιφέρειας Λευκωσίας κ. Ανδρέα Παπαπολυβίου στις 17 Απριλίου 2003
identifier: 23.06.008.02.286
text: |-
  «Παρακαλείται το αρμόδιο υπουργείο να ενημερώσει τη Βουλή των Αντιπροσώπων κατά πόσο προτίθεται να προχωρήσει στην παραχώρηση όλων των τίτλων ιδιοκτησίας στους πρόσφυγες που διαμένουν σε κυβερνητικούς συνοικισμούς και συνοικισμούς αυτοστέγασης, για να τους προσφέρει ένα μέρος της χαμένης τους φερεγγυότητας. Δε νομίζω ότι είναι λογικό μια προσφυγική οικογένεια που διαμένει σε ένα σπίτι για μια ολόκληρη ζωή να αποστερείται το δικαίωμα της ιδιοκτησίας.

  Υπάρχουν 27 000 περίπου κατοικίες που έχουν κτιστεί πάνω σε ελληνοκυπριακή γη, σε κυβερνητικούς οικισμούς και σε συνοικισμούς αυτοστέγασης, και ως γνωστό έχουν ήδη τιτλοποιηθεί 5 000 περίπου. Η ρύθμιση του νομικού πλαισίου για τις κατοικίες που κτίστηκαν πάνω σε τουρκοκυπριακή γη θα είναι για τους επηρεαζόμενους πρόσφυγες ένα μέτρο ανακούφισης για τα είκοσι εννέα χρόνια της προσφυγιάς και θα συνάδει με όλες τις μελλοντικές ρυθμίσεις που θα γίνουν με τη χρήση τουρκοκυπριακής γης για έργα κοινής ωφέλειας.»
