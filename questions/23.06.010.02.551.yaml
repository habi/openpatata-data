answers:
- http://www2.parliament.cy/parliamentgr/008-3f/23_06_010_02.551.htm
identifier: 23.06.010.02.551
question:
  by: []
  date: '2013-04-26'
  text: |-
    «Παρακαλώ όπως το αρμόδιο υπουργείο πληροφορήσει τη Βουλή των Αντιπροσώπων για τα ακόλουθα:

    1. Τους τρόπους διακίνησης και χρήσης του αίματος από τις τράπεζες αίματος στα κρατικά και ιδιωτικά νοσηλευτήρια, καθώς και αν υπάρχουν στατιστικά δεδομένα σε σχέση με τη διαχείριση και τη διακίνηση αίματος και το οικονομικό κόστος.

    2. Υπάρχουν πρωτόκολλα, ποια είναι και πώς εφαρμόζονται σε σχέση με την εξοικονόμηση της χρήσης αίματος στις ιατρικές πράξεις; Επιπλέον, είναι το αρμόδιο υπουργείο ενήμερο για την ύπαρξη μελετών για την άσκηση της όσο το δυνατό αναίμακτης ιατρικής, υπάρχουν σχετικές οδηγίες από τον Παγκόσμιο Οργανισμό Υγείας όσον αφορά το θέμα αυτό και, εάν ναι, υπάρχει η απαραίτητη υλικοτεχνική υποδομή στα νοσηλευτήρια του δημόσιου και ιδιωτικού τομέα; Τέλος, με ποιο τρόπο ενημερώνονται οι ασθενείς και οι εμπλεκόμενοι φορείς για το θέμα;

    3. Ποιες διαδικασίες ακολουθούνται στην περίπτωση ασθενών οι οποίοι δεν αποδέχονται την μετάγγιση έμμορφων συστατικών του αίματος για θρησκευτικούς λόγους;»
  title: Ερώτηση με αρ. 23.06.010.02.551, ημερομηνίας 26 Απριλίου 2013, του βουλευτή
    εκλογικής περιφέρειας Λάρνακας κ. Πανίκκου A. Σταυριανού
