_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_070.htm
by:
- Περδίκης Γιώργος
date: '2011-07-12'
heading: Ερώτηση με αρ. 23.06.009.05.02.070, ημερομηνίας 12 Ιουλίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.070
text: |-
  «Έχω πληροφορηθεί ότι η Ευρωπαϊκή Ένωση αποφάσισε να απαγορεύσει τις εισαγωγές σπόρων και φασολιών από την Αίγυπτο μέχρι την 31η Οκτωβρίου 2011, καθώς υπάρχουν υποψίες ότι σπόροι μοσχοσίταρου που εισήχθησαν από τη χώρα αυτή ευθύνονται για την πρόσφατη επιδημία του βακτηρίου “E.coli” στη Γερμανία και άλλες χώρες. Η Ευρωπαϊκή Επιτροπή ανακοίνωσε επίσης ότι όλοι οι σπόροι μοσχοσίταρου που έχουν εισαχθεί στην Ευρώπη μετά το 2009 από την αιγυπτιακή εταιρεία η οποία φέρεται να είναι η πηγή της μόλυνσης πρέπει να αποσυρθούν και να εξεταστούν.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η Κύπρος έχει σταματήσει τις εισαγωγές σπόρων μοσχοσίταρου και φασολιών από την Αίγυπτο μετά την ανακοίνωση της Ευρωπαϊκής Ένωσης και αν έχουν αποσυρθεί οι σπόροι μοσχοσίταρου που εισήχθησαν στην αγορά από την Αίγυπτο μετά το 2009.»
