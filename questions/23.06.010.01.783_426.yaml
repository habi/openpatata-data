_id: 23.06.010.01.783_426
_position_on_page: 426
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: perdikis-giorgos
date: '2012-04-30'
heading: Ερώτηση με αρ. 23.06.010.01.783, ημερομηνίας 30 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.783
text: |-
  «Έχω πληροφορηθεί ότι η αρμόδια υπουργική επιτροπή αποφάσισε όπως επωφελούνται από τα έσοδα της λειτουργίας του αιολικού πάρκου στους Ορείτες, εκτός από τις κοινότητες Αρχιμανδρίτας, Κουκλιών, Φασούλας και Σουσκιούς, άλλες περίπου δέκα κοινότητες. Σύμφωνα με τις πληροφορίες μου, αποφασίστηκε όπως το 1% των εισπράξεων από την πώληση του ηλεκτρικού ρεύματος κατανέμεται στις τέσσερις πιο πάνω αναφερόμενες κοινότητες, ενώ το υπόλοιπο 1% κατανέμεται και σε άλλες κοινότητες ανάλογα με την απόσταση του αιολικού πάρκου από το κέντρο της οικιστικής κοινότητας και ανάλογα με τον πληθυσμό της κοινότητας.

  Παρακαλώ τον αρμόδιο υπουργό να αποστείλει στη Βουλή των Αντιπροσώπων την πιο πάνω απόφαση της υπουργικής επιτροπής και να ενημερώσει τη Βουλή των Αντιπροσώπων για τον τρόπο με τον οποίο γίνεται η κατανομή των εισπράξεων από την πώληση του ηλεκτρικού ρεύματος από το αιολικό πάρκο στους Ορείτες, καθώς επίσης για το ποιες κοινότητες επωφελούνται από τα έσοδα της λειτουργίας του.»
