answers:
- http://www2.parliament.cy/parliamentgr/008_03b/23_06_008_04_794.htm
by:
- Μιχαηλίδης Ντίνος
date: '2005-04-12'
heading: Ερώτηση με αρ. 23.06.008.04.794, ημερομηνίας 12 Απριλίου 2005, του βουλευτή
  εκλογικής περιφέρειας Λεμεσού κ. Ντίνου Μιχαηλίδη
identifier: 23.06.008.04.794
text: |-
  «Σε πρόσφατη επικοινωνία μου με κοινότητες της κυπριακής υπαίθρου για ενημέρωση και μελέτη των προβλημάτων που αντιμετωπίζουν οι κάτοικοι των αγροτικών μας περιοχών διαπίστωσα, μεταξύ άλλων, πως η εγγραφή των αγροτικών δρόμων είναι από τα βασικά προβλήματα, που η οριστική επίλυσή του αποτελεί επιτακτική ανάγκη για τη δημιουργία των προϋποθέσεων εκείνων που θα μπορούσαν να δημιουργήσουν θετικές προϋποθέσεις για την καταπολέμηση της αστυφιλίας.

  Επειδή η σταδιακή εγγραφή των αγροτικών δρόμων, με επιλεκτική προτεραιότητα γι’ αυτούς που υποδεικνύουν οι τοπικές αρχές, απαιτείται από όλες σχεδόν τις κοινότητες της κυπριακής υπαίθρου και το αίτημα αυτό υποβάλλεται πάντα με τρόπο έντονο και επιτακτικό ως πρόβλημα που θα έπρεπε να είχε λυθεί εδώ και πολλά χρόνια, παρακαλείται το αρμόδιο υπουργείο να πληροφορήσει τη Βουλή των Αντιπροσώπων κατά πόσο η κυβέρνηση έχει πρόγραμμα εγγραφής των αγροτικών δρόμων και πότε υπολογίζεται η ολοκλήρωσή του.»
