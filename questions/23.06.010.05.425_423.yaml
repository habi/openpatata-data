_id: 23.06.010.05.425_423
_position_on_page: 423
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-04-06'
heading: Ερώτηση με αρ. 23.06.010.05.425, ημερομηνίας 6 Απριλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.425
text: |-
  «Στις 15 Μαρτίου 2016 κατατέθηκε στην Κοινοβουλευτική Επιτροπή Οικονομικών και Προϋπολογισμού σημείωμα με τις θέσεις της Κυπριακής Υπηρεσίας Πληροφοριών (ΚΥΠ) αναφορικά με την αποκρατικοποίηση της Αρχής Τηλεπικοινωνιών Κύπρου (ΑΤΗΚ). Στο εν λόγω σημείωμα, το οποίο χαρακτηρίστηκε “εμπιστευτικό”, αναφέρεται ότι οι εγκαταστάσεις της ΑΤΗΚ θα έπρεπε αναλόγως της σημασίας τους να διαβαθμιστούν σε εγκαταστάσεις στρατηγικής σημασίας, εγκαταστάσεις που άπτονται της εθνικής ασφάλειας και σε εγκαταστάσεις που επηρεάζουν με έμμεσο τρόπο την κρατική ασφάλεια. Η προσβασιμότητα και η φύλαξη των εν λόγω εγκαταστάσεων, όπως αναφέρεται στο σημείωμα της ΚΥΠ, πρέπει να διασφαλίζονται με την ενεργή εμπλοκή του κράτους με ρητή πρόβλεψη σε νομικά εργαλεία κάνοντας χρήση των υφιστάμενων διαδικασιών όπως αυτές προβλέπονται στο νόμο περί Εθνικής Αρχής Ασφάλειας ή, εάν χρειαστεί, και με επικαιροποίηση του υπάρχοντος νομικού πλαισίου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει σε τροποποίηση του περί Εθνικής Αρχής Ασφάλειας Νόμου, έτσι ώστε να διασφαλίζεται η προσβασιμότητα και η φύλαξη των πιο πάνω εγκαταστάσεων με την ενεργή εμπλοκή του κράτους.»
