_id: 23.06.009.05.01.639_639
_position_on_page: 639
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.639.htm
by:
- Περδίκης Γιώργος
date: '2011-02-17'
heading: Ερώτηση με αρ. 23.06.009.05.01.639, ημερομηνίας 17 Φεβρουαρίου 2011, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.639
text: |-
  «Έχω πληροφορηθεί ότι μετά την ψήφιση του περί Ελέγχου της Ρύπανσης των Νερών Νόμου έχουν εκδοθεί 275 εξώδικα για παραβίαση προνοιών του. Όπως πληροφορήθηκα, τα στοιχεία που αφορούν το όνομα της επιχείρησης ή του ατόμου που έχει καταγγελθεί, καθώς και η τοποθεσία όπου διαπράχθηκε το αδίκημα δεν έχουν αναρτηθεί στο διαδίκτυο. Έχω πληροφορηθεί επίσης ότι, με σκοπό να διερευνηθεί η δυνατότητα δημοσίευσης στο διαδίκτυο όλων των πληροφοριών για τις εξώδικες καταδίκες που επιβάλλονται στα πλαίσια εφαρμογής του περί Ελέγχου της Ρύπανσης των Νερών Νόμου, έχει ζητηθεί γνωμάτευση της Νομικής Υπηρεσίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η γνωμάτευση της Νομικής Υπηρεσίας και ποια τα πορίσματά της αναφορικά με το πιο πάνω θέμα.»
