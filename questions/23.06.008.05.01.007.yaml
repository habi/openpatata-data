answers:
- http://www2.parliament.cy/parliamentgr/008_03c/23_06_008_05_01_007.htm
by:
- Περδίκης Γιώργος
date: '2006-07-05'
heading: Ερώτηση με αρ. 23.06.008.05.01.007, ημερομηνίας 5 Ιουλίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.01.007
text: |-
  «Έχω πληροφορίες που φέρουν την Πυροσβεστική Υπηρεσία να έχει καθυστερήσει στην κατάσβεση της πυρκαγιάς που κατέστρεψε πρόσφατα ολόκληρο οικοδομικό τετράγωνο στην παλιά Λευκωσία. Το γεγονός ότι η ίδια η Πυροσβεστική Υπηρεσία παραδέχεται ότι παρατηρήθηκε μειωμένη πίεση στο υδροστόμιο πυρόσβεσης στην περιοχή του Παγκύπριου Γυμνασίου είναι ανησυχητικό.

  Μετά από αυτό το γεγονός οι κάτοικοι της περιοχής δίκαια ανησυχούν για την επάρκεια του συστήματος δεξαμενών πυρόσβεσης της Πυροσβεστικής Υπηρεσίας στην εντός των τειχών Λευκωσία, έχοντας υπόψη ότι οι ιδιαιτερότητες του χώρου αποκλείουν την πρόσβαση μεγάλων οχημάτων ή βυτιοφόρων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα πραγματικά γεγονότα της υπόθεσης και για τη δυνατότητα της Πυροσβεστικής Υπηρεσίας να αντιμετωπίζει τέτοιου είδους περιστατικά στην παλιά Λευκωσία.»
