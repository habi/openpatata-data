_id: 23.06.011.01.054_54
_position_on_page: 54
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: mavrou-eleni
date: '2016-07-29'
heading: Ερώτηση με αρ. 23.06.011.01.054, ημερομηνίας 29 Ιουλίου 2016, της βουλευτού
  εκλογικής περιφέρειας Κερύνειας κ. Ελένης Μαύρου
identifier: 23.06.011.01.054
text: |-
  «Το Κέντρο Υποδοχής Αιτητών Ασύλου στην Κοφίνου έχει αρχίσει τη λειτουργία του από τον Ιανουάριο του 2004, σε μια περίοδο που η Κυπριακή Δημοκρατία δεχόταν πολλές πιέσεις για αναβάθμιση της παρέμβασής της στον τομέα αυτό. Η λειτουργία του κέντρου έγινε δυνατή χάρη στην εμπλοκή της κοινότητας Κοφίνου, ιδιαίτερα όσον αφορά τη διαχείριση του κέντρου, η οποία είχε ανατεθεί στο Συμβούλιο Κοινοτικού Εθελοντισμού (ΣΚΕ) Κοφίνου. Η καλή συνεργασία της κοινότητας Κοφίνου με τις αρμόδιες κρατικές υπηρεσίες συνέβαλε ουσιαστικά στη σωστή λειτουργία του εν λόγω κέντρου και στην επιτέλεση ενός αξιέπαινου έργου.

  Η κυβέρνηση από το 2015 έχει εκφράσει την πρόθεσή της να προχωρήσει σε προκήρυξη προσφοράς για ανάθεση της διαχείρισης του κέντρου στον ιδιωτικό τομέα.

  Καλείται ο αρμόδιος υπουργός να μας ενημερώσει ως προς τις προθέσεις του υπουργείου του όσον αφορά τη διαχείριση των θέσεων εργασίας του υφιστάμενου προσωπικού, το οποίο έχει αποκτήσει όλα αυτά τα χρόνια πολλή και αξιόλογη εμπειρία. Καλείται επίσης να μας ενημερώσει για μέτρα που θα ληφθούν, ώστε να συνεχιστεί η εμπλοκή της κοινότητας Κοφίνου στη λειτουργία του κέντρου, στοιχείο απαραίτητο για την ομαλή λειτουργία του.»
