_id: 23.06.010.03.577_578
_position_on_page: 578
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_577.htm
by:
- Κυριακίδου Στέλλα
date: '2014-03-31'
heading: Ερώτηση με αρ. 23.06.010.03.577, ημερομηνίας 31ης Μαρτίου 2014, της βουλευτού
  εκλογικής περιφέρειας Λευκωσίας κ. Στέλλας Κυριακίδου
identifier: 23.06.010.03.577
text: |-
  «Ο περί Τροφίμων (Έλεγχος και Πώληση) Νόμος προνοεί την έκδοση πιστοποιητικών υγείας του προσωπικού παραγωγής, το οποίο μπορεί να εξασφαλιστεί τόσο από το δημόσιο όσο και από τον ιδιωτικό τομέα. Η νομοθεσία όμως επιβάλλει το εν λόγω πιστοποιητικό να υπογράφεται από τον Πρώτο Ιατρικό Λειτουργό του δημόσιου τομέα, έστω και αν το πιστοποιητικό εκδόθηκε από τον ιδιωτικό τομέα. Επίσης, η έκδοση του πιστοποιητικού από τον ιδιωτικό τομέα είναι χαμηλότερου κόστους από αυτήν του δημόσιου (επισυνάπτεται σχετική επιστολή).

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων γιατί δεν μπορεί να γίνεται αποδεκτό το εν λόγω πιστοποιητικό, όταν αυτό εκδίδεται και επιβεβαιώνεται από τον ιδιωτικό τομέα, με σκοπό την άμεση εξυπηρέτηση του κοινού και την ομαλότερη επίλυση τέτοιων πρακτικών θεμάτων ρουτίνας.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
