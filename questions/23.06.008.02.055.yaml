answers:
- http://www2.parliament.cy/parliamentgr/008_03/23_06_008_02_055.htm
identifier: 23.06.008.02.055
question:
  by:
  - Κληρίδης Χρίστος
  date: '2002-10-02'
  text: |-
    «1. Εξέταση MRI

    Σύμφωνα με πληροφορίες που έχω, η κυβέρνηση (κρατικές υπηρεσίες υγείας) δε διαθέτει μηχάνημα για εξέταση MRI. Αντιλαμβάνομαι ότι πολλοί πολίτες που χρειάζονται να υποβληθούν σε εξέταση MRI δεν έχουν την οικονομική ευχέρεια να επωμιστούν τα έξοδα της εξέτασης αυτής σε ιδιωτικές κλινικές.

    2. Εξέταση για οστεοπόρωση

    Σύμφωνα πάλι με πληροφορίες που έχω, η εξέταση αυτή προφανώς δεν περιλαμβάνεται στον κατάλογο των ιατρικών υπηρεσιών του κράτους. Η οστεοπόρωση είναι ασθένεια που επηρεάζει μεγάλη μερίδα του πληθυσμού, κατά κύριο λόγο τις γυναίκες, γι’ αυτό και η προληπτική αγωγή είναι σημαντική. Από μια άποψη η κυβέρνηση οφείλει να επιδοτεί και τη διάγνωση αλλά και τη θεραπεία της ασθένειας και ίσως είναι σημαντικό να εκσυγχρονιστεί ο κατάλογος, ώστε να συμπεριληφθούν σ’ αυτόν και ασθένειες από τις οποίες πάσχει ο κόσμος σήμερα.

    Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων αναφορικά με το ποιες ενέργειες έγιναν ή σε ποιες ενέργειες προτίθεται να προβεί για επίλυση των δύο αυτών προβλημάτων.»
  title: Ερώτηση με αρ. 23.06.008.02.055 που υποβλήθηκε από το βουλευτή εκλογικής
    περιφέρειας Λευκωσίας κ. Χρίστο Κληρίδη στις 2 Οκτωβρίου 2002.
