_id: 23.06.008.05.142_142
_position_on_page: 142
_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_142.htm
by:
- mp_id: papapolyviou-andreas
date: '2005-11-09'
heading: Ερώτηση με αρ. 23.06.008.05.142, ημερομηνίας 9 Νοεμβρίου 2005, του βουλευτή
  εκλογικής περιφέρειας Λευκωσίας κ. Ανδρέα Παπαπολυβίου
identifier: 23.06.008.05.142
text: |-
  «Το θέμα της αλλαγής του νομικού καθεστώτος του Τμήματος Ταχυδρομικών Υπηρεσιών, με στόχο να αποκτήσει ευελιξία, για να μπορέσει να ανταποκριθεί αποτελεσματικά στο σύγχρονο ανταγωνιστικό περιβάλλον που έχει δημιουργηθεί και ταυτόχρονα στα επίπεδα που απαιτούνται από το ευρωπαϊκό κεκτημένο, απασχολεί το κράτος και το αρμόδιο τμήμα εδώ και έξι περίπου χρόνια.

  Η τελευταία απόφαση του Υπουργικού Συμβουλίου με αρ. 58.032 και ημερομηνία 11 Ιουνίου 2003 προνοούσε τη μετατροπή του τμήματος σε νομικό πρόσωπο δημόσιου δικαίου με ολοκλήρωση των διαβουλεύσεων μεταξύ των εμπλεκόμενων φορέων και την ετοιμασία σχετικού νομοσχεδίου πριν από το τέλος του 2003.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων κατά πόσο έχει προβεί σε όλες τις αναγκαίες ενέργειες για την αλλαγή του θεσμικού πλαισίου, ώστε να διαφοροποιηθεί το καθεστώς του Τμήματος Ταχυδρομικών Υπηρεσιών και η οργανωτική δομή, σύμφωνα με την τελευταία απόφαση του Υπουργικού Συμβουλίου, και πότε προγραμματίζεται να προωθηθεί η διαδικασία για την υλοποίηση της πιο πάνω απόφασης.»
