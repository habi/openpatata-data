_id: 23.06.010.01.1025_668
_position_on_page: 668
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1025.htm
by:
- mp_id: perdikis-giorgos
date: '2012-06-22'
heading: Ερώτηση με αρ. 23.06.010.01.1025, ημερομηνίας 22 Ιουνίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1025
text: |-
  «Έχω πληροφορηθεί ότι ο δήμος Τσερίου διαμαρτύρεται για την καθυστέρηση της υλοποίησης της δέσμευσης της ΑΗΚ έναντι των δημοτικών αρχών Τσερίου για υπογειοποίηση του δικτύου πυλώνων υψηλής τάσης προς τον υποσταθμό της ΑΗΚ που βρίσκεται στο δήμο Τσερίου. Σημειώνεται ότι στο στάδιο της αδειοδότησης της κατασκευής του υποσταθμού μεταφοράς η ΑΗΚ είχε αναλάβει την υποχρέωση με την κατασκευή του ανατολικού παρακαμπτηρίου Τσερίου να προχωρήσει στην υπογειοποίηση της γραμμής μεταφοράς. Αυτό έγινε μόνο για ένα μέρος του δικτύου. Το υπόλοιπο παραμένει, προκαλώντας σειρά προβλημάτων στους ιδιοκτήτες της γης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις ενέργειες και τις προσπάθειες που καταβάλλει, προκειμένου η ΑΗΚ να υλοποιήσει τη δέσμευσή της.»
