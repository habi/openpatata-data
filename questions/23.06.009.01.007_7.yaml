_id: 23.06.009.01.007_7
_position_on_page: 7
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_007.htm
by:
- Τορναρίτης Νίκος
date: '2006-07-28'
heading: Ερώτηση με αρ. 23.06.009.01.007, ημερομηνίας 28 Ιουλίου 2006, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.01.007
text: |-
  «Παρακαλείται το αρμόδιο υπουργείο να πληροφορήσει τη Βουλή των Αντιπροσώπων κατά πόσο προτίθεται να επανεξετάσει το ειδικό καθεστώς εργασίας των υπαλλήλων των σχολικών εφοριών οι οποίοι έχουν γραφειακά καθήκοντα και να τους συμπεριλάβει στους νέους κανονισμούς (Οι περί Προσωπικού Σχολικών Εφορειών Κανονισμοί), με αναφορά σε σχέδια υπηρεσίας τα οποία θα προβλέπουν ρητά τα καθήκοντα των υπαλλήλων αυτών, τις μισθοδοτικές κλίμακες και το όριο αφυπηρέτησης.

  Σημειώνεται ότι σύμφωνα με το παρόν ειδικό καθεστώς εργασίας των υπαλλήλων αυτών δεν αποσαφηνίζονται τα ζητήματα που αφορούν τους όρους εργασίας, τις μισθολογικές κλίμακες, το όριο αφυπηρέτησης κ.λπ., με αποτέλεσμα να υπάρχει ανομοιομορφία στους όρους απασχόλησης και μισθοδοσίας (κάποιοι από αυτούς εργάζονται με μισθολογική κλίμακα Α5 και κάποιοι με κλίμακα Α7, χωρίς ωστόσο να γίνεται διάκριση των καθηκόντων τους).

  Αναφέρεται τέλος ότι οι εν λόγω υπάλληλοι αναλαμβάνουν και καθήκοντα επιμελητή, γεγονός που δημιουργεί νέα δεδομένα όσον αφορά το αίτημά τους για μισθολογική ανέλιξη.»
