answers:
- http://www2.parliament.cy/parliamentgr/008-3f/23_06_010_02.054.htm
identifier: 23.06.010.02.054
question:
  by:
  - Χατζηγιάννης Κυριάκος
  date: '2012-08-30'
  text: |-
    «Για το διαχωρισμό αγροτεμαχίων στην αρδευτική περιοχή του Νότιου Αγωγού το Τμήμα Αναπτύξεως Υδάτων (ΤΑΥ) ζητεί να τοποθετηθεί παροχή σε κάθε διαχωριζόμενο τεμάχιο. Το κόστος αυτό είναι υπερβολικά υψηλό. Η εισήγηση είναι να τοποθετείται κατανεμητής (manifold) στο αρχικό κερίζιν και, αν και εφόσον οι υπόλοιποι ιδιοκτήτες το επιθυμούν, να μπορούν με δικά τους έξοδα να μεταφέρουν το νερό στο δικό τους τεμάχιο.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα:

    1. Κατά πόσο η σημερινή θέση του ΤΑΥ επί του συγκεκριμένου θέματος μπορεί να αλλάξει είτε προς την κατεύθυνση της πιο πάνω εισήγησης είτε προς άλλη κατεύθυνση που μπορεί να έχετε μελετήσει;

    2. Η ρύθμιση του πιο πάνω θέματος χρήζει αλλαγής της σχετικής νομοθεσίας και, αν ναι, κατά πόσο και πότε προτίθεστε να καταθέσετε σχετικό νομοσχέδιο;»
  title: Ερώτηση με αρ. 23.06.010.02.054, ημερομηνίας 30 Αυγούστου 2012, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
