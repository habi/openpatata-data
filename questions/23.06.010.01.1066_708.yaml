_id: 23.06.010.01.1066_708
_position_on_page: 708
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1066.htm
by:
- mp_id: chatzigiannis-kyriakos
date: '2012-07-11'
heading: Ερώτηση με αρ. 23.06.010.01.1066, ημερομηνίας 11 Ιουλίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.1066
text: |-
  «Η ευρύτερη περιοχή της Κοφίνου μαστίζεται από οσμές ασυνήθιστες αυτή την περίοδο. Σε όλο τον κόσμο υπάρχουν και τοποθετούνται φίλτρα ειδικά για περιορισμό των οσμών, ώστε να μην απελευθερώνονται με αυτό τον τριτοκοσμικό τρόπο οι οσμές. Γιατί στην περίπτωση των εγκαταστάσεων στην Κοφίνου η αρμόδια αρχή δεν επιβάλλει την τοποθέτηση του εξοπλισμού αυτού, με αποτέλεσμα να βιώνουν ένα μαρτύριο όσον αφορά την ποιότητα ζωής όλες οι κοινότητες της ευρύτερης περιοχής; Όπως έχω πληροφορηθεί, ο σύγχρονος καυστήρας μιας από τις εγκαταστάσεις δεν τίθεται σε λειτουργία και αντί αυτού χρησιμοποιείται καυστήρας άλλος, χαμηλών προδιαγραφών.

  Θεωρώ ότι οι αναγκαίοι έλεγχοι στους οποίους προβαίνουν οι αρμόδιες υπηρεσίες του κράτους δεν είναι ικανοποιητικοί, αφού η κατάσταση στην περιοχή είναι εκτός ελέγχου, εκτός εάν οι αρμόδιες υπηρεσίες θεωρούν αυτονόητη αυτή την κατάσταση και δεν αισθάνονται την ανάγκη να κάνουν τους εν λόγω ελέγχους.



  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για όλους τους ελέγχους στους οποίους έχει προβεί για κάθε έτος χωριστά (2010 έως 2012), τα μέτρα που έχουν ληφθεί, ως επίσης αν προτίθεται να επιβάλει την τοποθέτηση ειδικών φίλτρων συγκράτησης εκροής των οσμών στο περιβάλλον.»
