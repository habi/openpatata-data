_position_on_page: 238
_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- Περδίκης Γιώργος
date: '2015-05-21'
heading: Ερώτηση με αρ. 23.06.010.04.587, ημερομηνίας 21ης Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.587
text: |-
  «Έχω γίνει αποδέκτης καταγγελιών ότι στις κοινότητες Σίμου, Λάσα και Φιλούσα της επαρχίας Πάφου γίνεται εκτροφή χοίρων σε περιοχές που βρίσκονται εκτός κτηνοτροφικής ζώνης. Σύμφωνα με τις καταγγελίες, οι χοίροι αφήνονται ελεύθεροι σε ξένα γεωργικά τεμάχια, με αποτέλεσμα να δημιουργούν τεράστιες ζημιές στις καλλιέργειες, στα συστήματα ποτίσματος και στις περιφράξεις των τεμαχίων. Παράλληλα, όπως πληροφορήθηκα, στην περιοχή που βρίσκεται το παλιό γεφύρι του Σκάρφου πολίτες, όταν επιχειρούν να κατέβουν από τα αυτοκίνητά τους δέχονται επιθέσεις από αδέσποτα γουρούνια. Όπως με ενημέρωσαν οι κάτοικοι των περιοχών, έχουν προβεί σε καταγγελίες στις αρμόδιες αρχές, χωρίς όμως αυτές να επιληφθούν του προβλήματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για τη διόρθωση της όλης κατάστασης.»
