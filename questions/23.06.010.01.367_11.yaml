_id: 23.06.010.01.367_11
_position_on_page: 11
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.367.htm
by:
- mp_id: perdikis-giorgos
date: '2012-01-12'
heading: Ερώτηση με αρ. 23.06.010.01.367, ημερομηνίας 12 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.367
text: |-
  «Έχω πληροφορηθεί ότι o πρόεδρος, το κοινοτικό συμβούλιο, αλλά και η συντριπτική πλειοψηφία των κατοίκων του χωριού Μαραθούντα ενίστανται στο αίτημα του δήμου Γεροσκήπου για μίσθωση κρατικής γης για τη δημιουργία χώρου αδρανών υλικών στο τεμάχιο με αριθμό 616 στη Μαραθούντα. Σύμφωνα με το κοινοτικό συμβούλιο Μαραθούντας, το εν λόγω τεμάχιο έχει ιδιάζουσα περιβαλλοντική σημασία, ενώ έχει ζητηθεί προ πολλού η παραχώρηση του εν λόγω τεμαχίου από το κοινοτικό συμβούλιο Μαραθούντας για τη δημιουργία πάρκου περιβαλλοντικής ενημέρωσης.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν ληφθεί υπόψη οι ενστάσεις της κοινότητας Μαραθούντας για τη δημιουργία χώρου αδρανών υλικών στο συγκεκριμένο τεμάχιο, καθώς και αν εξετάζεται το ενδεχόμενο ικανοποίησης του αιτήματος της κοινότητας για παραχώρηση του τεμαχίου στην κοινότητα Μαραθούντας για τη δημιουργία πάρκου περιβαλλοντικής ενημέρωσης.»
