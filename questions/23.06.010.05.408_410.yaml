_id: 23.06.010.05.408_410
_position_on_page: 410
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_408.htm
by:
- mp_id: perdikis-giorgos
date: '2016-03-23'
heading: Ερώτηση με αρ. 23.06.010.05.408, ημερομηνίας 23 Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.408
text: |-
  «Τον Ιούνιο του 2013 η Ευρωπαϊκή Επιτροπή δημοσίευσε σειρά κοινών μη δεσμευτικών αρχών όσον αφορά μηχανισμούς συλλογικής ένδικης προστασίας στα κράτη μέλη, ώστε οι πολίτες και οι εταιρείες να μπορούν να διεκδικούν τα δικαιώματα που τους παρέχονται βάσει της νομοθεσίας της Ευρωπαϊκής Επιτροπής, όταν τα δικαιώματα αυτά έχουν παραβιαστεί. Οι μηχανισμοί συλλογικής ένδικης προστασίας πρέπει να είναι διαθέσιμοι σε διάφορους τομείς όπου η νομοθεσία της Ευρωπαϊκής Επιτροπής χορηγεί δικαιώματα στους πολίτες και τις επιχειρήσεις, ιδίως όσον αφορά την προστασία των καταναλωτών, τον ανταγωνισμό, την προστασία του περιβάλλοντος και τις χρηματοπιστωτικές υπηρεσίες. Η Ευρωπαϊκή Επιτροπή συνιστούσε στα κράτη μέλη να θεσπίσουν εθνικούς μηχανισμούς συλλογικής ένδικης προστασίας, ώστε να βελτιωθεί η πρόσβαση στη δικαιοσύνη, εξασφαλίζοντας ταυτόχρονα κατάλληλες διαδικαστικές εγγυήσεις, για να αποφεύγεται η καταχρηστική προσφυγή στη δικαιοσύνη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο προτίθεται να προχωρήσει με τη θέσπιση νομοθεσίας, ώστε να επιτρέπονται οι ομαδικές αγωγές και στο θέμα των αξιογράφων.»
