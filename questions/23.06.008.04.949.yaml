answers:
- http://www2.parliament.cy/parliamentgr/008_03b/23_06_008_04_949.htm
by:
- Περδίκης Γιώργος
date: '2005-07-13'
heading: Ερώτηση με αρ. 23.06.008.04.949, ημερομηνίας 13 Ιουλίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.949
text: |-
  «Σύμφωνα με δημοσιεύματα, κανένα ασθενοφόρο δεν πέρασε τα τελευταία τέσσερα χρόνια από τεχνικό έλεγχο, το γνωστό ως “MOT”. Όπως προκύπτει από τη δημοσιογραφική έρευνα, αρκετά από τα διακόσια πενήντα ασθενοφόρα που κυκλοφορούν σήμερα παγκύπρια διένυσαν περισσότερα από 300 000 χιλιόμετρα και σύμφωνα με έκθεση των αρμοδίων χρήζουν άμεσης αντικατάστασης. Η νομοθεσία για τεχνικό έλεγχο εφαρμόστηκε από το 2001 και ισχύει για οχήματα ιδιωτικής και δημόσιας χρήσης. Η νομοθεσία προνοεί ότι τα οχήματα υψηλού κινδύνου, όπως είναι τα ασθενοφόρα, πρέπει να περνούν από τεχνικό έλεγχο κάθε χρόνο.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα στοιχεία της έκθεσης των αρμοδίων που αφορούν τη μηχανική κατάσταση των ασθενοφόρων, να εξηγήσει γιατί σημειώθηκε αυτή η καθυστέρηση και ποιοι κίνδυνοι δημιουργούνται από την παράλειψη αυτή.»
