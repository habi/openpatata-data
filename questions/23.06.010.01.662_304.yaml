_id: 23.06.010.01.662_304
_position_on_page: 304
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.662.htm
by:
- mp_id: nikolaidis-nikos
date: '2012-03-28'
heading: Ερώτηση με αρ. 23.06.010.01.662, ημερομηνίας 28 Μαρτίου 2012, του βουλευτή
  εκλογικής περιφέρειας Λεμεσού κ. Νίκου Νικολαΐδη
identifier: 23.06.010.01.662
text: |-
  «Σε πρόσφατη επίσκεψή μου στην κοινότητα Παρεκκλησιάς ενημερώθηκα σχετικά με αίτημα της κοινότητας για αλλαγή του συντελεστή δόμησης στην περιοχή του αναδασμού στα όρια της κοινότητας, έτσι ώστε να υπάρχει δυνατότητα ανέγερσης πέραν της μίας κατοικίας σε κάθε τεμάχιο. Επίσης, πληροφορήθηκα αναφορικά με αίτημα της κοινότητας για επέκταση των οικιστικών ζωνών στα νότια της κοινότητας. Επιπλέον, υπάρχει αίτημα για αύξηση του αριθμού των οικοπέδων που διαχωρίζει η κυβέρνηση σε χαλίτικη γη για οικιστικούς σκοπούς, έτσι ώστε να επωφεληθούν περισσότεροι κάτοικοι της κοινότητας.

  Νοουμένου ότι τόσο η αλλαγή του συντελεστή δόμησης στην περιοχή αναδασμού και η ελεγχόμενη αύξηση των οικιστικών ζωνών στα κοινοτικά όριά της όσο και η αύξηση του αριθμού των οικοπέδων που παραχωρούνται από την κυβέρνηση για οικιστικούς σκοπούς αποτελούν σημαντικές κινήσεις προς την κατεύθυνση της ανάπτυξης της κοινότητας, παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα εξής:

  1. Προτίθεται να αλλάξει το συντελεστή δόμησης στην περιοχή του αναδασμού στην κοινότητα Παρεκκλησιάς;

  2. Προτίθεται να προχωρήσει στην επέκταση των οικιστικών ζωνών της κοινότητας;

  3. Προτίθεται να προχωρήσει σε αύξηση του αριθμού των οικοπέδων που παραχωρούνται από την κυβέρνηση για οικιστικούς σκοπούς;»
