_id: 23.06.011.01.106_107
_position_on_page: 107
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: mylonas-pavlos
date: '2016-08-29'
heading: Ερώτηση με αρ. 23.06.011.01.106, ημερομηνίας 29 Αυγούστου 2016, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.01.106
text: |-
  «Παρακαλούμε τον αρμόδιο υπουργό να μας ενημερώσει σχετικά με το παρακάτω ζήτημα.

  Με βάση το Ενιαίο Στεγαστικό Σχέδιο, που τέθηκε σε εφαρμογή το 2012 και αφορούσε παροχή οικονομικής βοήθειας για απόκτηση ή συντήρηση ιδιόκτητης κατοικίας για μόνιμη ιδιοκατοίκηση σε συγκεκριμένες περιοχές, σε κοινότητες στην ύπαιθρο, καθώς και σε περιοχές που γειτνιάζουν με τη γραμμή αντιπαράταξης, έχουμε υπόψη μας περιπτώσεις πολιτών που προχώρησαν σε αγορά κατοικίας σε τέτοιες περιοχές και, αφού υπέβαλαν αμέσως τη σχετική αίτηση για την οικονομική στήριξη που παρείχε το κράτος, δύο χρόνια μετά έλαβαν την απάντηση ότι έχει ανασταλεί το συγκεκριμένο σχέδιο, μετά από απόφαση του Υπουργικού Συμβουλίου, ημερ. 29 Απριλίου 2013.

  Οι ερωτήσεις μας είναι οι εξής:

  1. Για ποιο λόγο οι υπηρεσίες του κράτους κωλυσιεργούν σε τέτοιο βαθμό, με αποτέλεσμα να ζημιώνονται αδίκως οι πολίτες και κυρίως ευάλωτες ομάδες του πληθυσμού;

  2. Εφόσον αποφασίστηκε να δοθούν κίνητρα στους πολίτες, έτσι ώστε να αναζωογονηθούν και να αναπτυχθούν οι μη αστικές περιοχές, πώς αυτή η απόφαση αποτρέπει την ερημοποίηση των εν λόγω περιοχών και τη μετοίκηση ακόμα περισσότερων νέων στην πόλη;

  3. Πόσα ακόμα σχολεία πρέπει να κλείσουν, για να δοθούν κίνητρα για τη στήριξη της υπαίθρου;»
