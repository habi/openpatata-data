answers:
- http://www2.parliament.cy/parliamentgr/008_3g/23_06_010_04_581.htm
by:
- Περδίκης Γιώργος
date: '2015-05-20'
heading: Ερώτηση με αρ. 23.06.010.04.581, ημερομηνίας 20 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.581
text: |-
  «Από επιστολή του διευθυντή Ιατρικών Υπηρεσιών Δημόσιας Υγείας, ημερομηνίας 11 Μαΐου 2015, αναφερόμενη στην ερώτησή μου με αρ. 23.06.010.04.490 σχετικά με τις προθέσεις του Υπουργείου Υγείας για κάλυψη της ορεινής περιοχής Τροόδους με ασθενοφόρα, πληροφορήθηκα ότι εκ μέρους του Υπουργείου Υγείας ετοιμάστηκε νέα πρόταση προς το Υπουργικό Συμβούλιο η οποία θα αποστελλόταν στο Υπουργείο Οικονομικών για πρόσληψη 32 διασωστών που θα εξυπηρετούσαν τις ανάγκες λειτουργίας των νέων σταθμών ασθενοφόρων και του Νοσοκομείου της Πόλης Χρυσοχούς όσο και τις ανάγκες για λειτουργία του συντονιστικού κέντρου κλήσεων ασθενοφόρων σε παγκύπρια βάση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εξεταστεί η πρόταση του Υπουργείου Υγείας και αν έχει εγκριθεί η πρόσληψη 32 διασωστών που θα εξυπηρετήσουν τις πιο πάνω ανάγκες λειτουργίας των νέων σταθμών ασθενοφόρων.»
