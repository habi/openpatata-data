_id: 23.06.010.02.101_101
_position_on_page: 101
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.101.htm
by:
- mp_id: perdikis-giorgos
date: '2012-09-13'
heading: Ερώτηση με αρ. 23.06.010.02.101, ημερομηνίας 13 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.101
text: |-
  «Από απάντηση της Υπουργού Εσωτερικών κ. Ελένης Μαύρου στην ερώτηση του βουλευτή εκλογικής περιφέρειας Πάφου κ. Αντρέα Φακοντή με αρ. 23.06.010.01.500 πληροφορήθηκα ότι η βιολογική μονάδα επεξεργασίας χοιρολυμάτων χοιροστασίου στην περιοχή Μαραθούντας δεν έχει κατασκευαστεί και στο χοιροστάσιο βρίσκεται σε λειτουργία μόνο σύστημα επεξεργασίας χοιρολυμάτων τύπου διαχωριστήρα, το οποίο περιλαμβάνεται στις χορηγηθείσες πολεοδομική άδεια και άδεια οικοδομής. Όπως πληροφορήθηκα, εξαιτίας της αναφερόμενης διαπίστωσης αποφασίστηκε η λήψη δικαστικών μέτρων εναντίον της ιδιοκτήτριας εταιρείας για λειτουργία της ανάπτυξης χωρίς την εξασφάλιση σχετικού πιστοποιητικού έγκρισης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει εκδικαστεί η υπόθεση και ποια είναι η απόφαση του δικαστηρίου.»
