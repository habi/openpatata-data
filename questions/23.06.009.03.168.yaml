answers:
- http://www2.parliament.cy/parliamentgr/008_03d/23_06_009_03_168.htm
by:
- Περδίκης Γιώργος
date: '2008-11-03'
heading: Ερώτηση με αρ. 23.06.009.03.168, ημερομηνίας 3 Νοεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.168
text: |-
  «Υπάρχει η άποψη ότι οι κυνηγοί στην Κύπρο έχουν ξεπεράσει τους αριθμούς που θα μπορούσε να αντέξει η κυπριακή φύση. Απόδειξη τούτου είναι η ανάγκη για εκτροφή λαγών και περδικιών από το Ταμείο Θήρας. Επίσης, κάποιοι θεωρούν ότι πρέπει να καθοριστεί, με βάση σχετικές μελέτες περιβαλλοντικών επιπτώσεων, μέγιστος αριθμός κυνηγών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το κράτος προτίθεται να διεξαγάγει μελέτη περιβαλλοντικών επιπτώσεων για τον αριθμό των κυνηγών, που θα καθορίζει τη φέρουσα ικανότητα της κυπριακής φύσης με ή χωρίς εκτροφή ειδών της πανίδας. Επίσης, παρακαλώ τον αρμόδιο υπουργό να καταθέσει στη Βουλή των Αντιπροσώπων κατάλογο του αριθμού των κυνηγών ανά χώρα της Ευρωπαϊκής ένωσης, το ποσοστό επί του πληθυσμού, την έκταση της χώρας κ.ο.κ.»
