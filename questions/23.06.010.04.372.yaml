answer: http://www2.parliament.cy/parliamentgr/008_3g/23_06_010_04_372.htm
identifier: 23.06.010.04.372
question:
  by:
  - Κυπριανού Άντρος
  date: '2015-01-14'
  text: |
    «Δυστυχώς, οι αρνητικές εξελίξεις της περασμένης Παρασκευής και το κλείσιμο του κρατικού αερομεταφορέα από την κυβέρνηση, μετά την απόρριψη του σχεδίου αναδιάρθρωσης από την Ευρωπαϊκή Επιτροπή, είναι ζήτημα από το οποίο αναφύονται ερωτήματα για τα οποία καλείται η κυβέρνηση να δώσει απαντήσεις. Κατά συνέπεια, παρακαλείται ο αρμόδιος υπουργός να πληροφορήσει τη Βουλή των Αντιπροσώπων:

    1. αν υπάρχουν σχεδιασμοί από μέρους της κυβέρνησης για δημιουργία νέου αερομεταφορέα κυπριακών συμφερόντων,

    2. για τις λεπτομέρειες του σχεδίου αποζημίωσης των εργαζομένων στις Κυπριακές Αερογραμμές,

    3. για τους προτιθέμενους σχεδιασμούς της κυβέρνησης σε σχέση με τις διακρατικές συμφωνίες που έχουν συνάψει οι Κυπριακές Αερογραμμές τα προηγούμενα χρόνια και αν γίνονται ήδη διαβουλεύσεις για πώλησή τους.

    Επίσης, παρακαλώ όπως αποσταλεί στη Βουλή των Αντιπροσώπων το συμβόλαιο που έχει συνάψει η κυβέρνηση με την ιδιωτική εταιρεία Top Kinisis Travel Public, στο οποίο καταγράφονται όλες οι λεπτομέρειες σε σχέση με τη διαχείριση του επιβατικού κοινού.

    Επιπρόσθετα, για την πιο πάνω συμφωνία με την ιδιωτική εταιρεία να κατατεθούν γραπτώς οι διαδικασίες που ακολούθησε η κυβέρνηση, τα κριτήρια που έθεσε, με βάση τα οποία κατέληξε στη συγκεκριμένη επιλογή, οι ημερομηνίες κατά τις οποίες προέβη σε όλες αυτές τις διαδικασίες, καθώς επίσης και το αν υπήρξαν άλλοι προσφοροδότες από την κυπριακή αγορά, για να αναλάβουν τη διαχείριση του επιβατικού κοινού που είχε εισιτήρια με τις Κυπριακές Αερογραμμές.»
  title: Ερώτηση με αρ. 23.06.010.04.372, ημερομηνίας 14 Ιανουαρίου 2015, του βουλευτή εκλογικής περιφέρειας Λευκωσίας κ. Άντρου Κυπριανού
