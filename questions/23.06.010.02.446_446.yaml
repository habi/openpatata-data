_id: 23.06.010.02.446_446
_position_on_page: 446
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.446.htm
by:
- mp_id: perdikis-giorgos
date: '2013-02-08'
heading: Ερώτηση με αρ. 23.06.010.02.446, ημερομηνίας 8 Φεβρουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.446
text: |-
  «Στις 6 Φεβρουαρίου 2013 το Ευρωπαϊκό Κοινοβούλιο ενέκρινε σχέδιο νόμου που σκοπό έχει οι ασθενείς να έχουν ταχύτερη πρόσβαση σε φθηνότερα γενόσημα φάρμακα. Ο Κανονισμός εισάγει νέες προθεσμίες τις οποίες θα πρέπει να τηρούν οι αρμόδιες αρχές, καθώς και νέες ρυθμίσεις για την ενίσχυση της διαφάνειας στην τιμολόγηση φαρμάκων. Συγκεκριμένα, τα κράτη μέλη θα πρέπει εντός 60 ημερών να λαμβάνουν αποφάσεις σχετικές με την τιμολόγηση και την κάλυψη του κόστους για τα γενόσημα φάρμακα, προκειμένου να επιταχυνθεί η διαδικασία διάθεσής τους στην αγορά και να εξοικονομηθούν χρήματα για τους ασθενείς και τα συστήματα ασφάλισης υγείας. Σύμφωνα με στοιχεία της Ευρωπαϊκής Επιτροπής, τα γενόσημα φάρμακα είναι κατά μέσο όρο 40% φθηνότερα μετά τα πρώτα δύο χρόνια κυκλοφορίας τους στην αγορά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το κράτος είναι έτοιμο να εφαρμόσει το πιο πάνω σχέδιο νόμου που ψηφίστηκε από το Ευρωπαϊκό Κοινοβούλιο.»
