answers:
- http://www2.parliament.cy/parliamentgr/008_03d/23_06_009_04_874.htm
by:
- Περδίκης Γιώργος
date: '2010-02-22'
heading: Ερώτηση με αρ. 23.06.009.04.874, ημερομηνίας 22 Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.874
text: |-
  «Έχω πληροφορηθεί ότι η Ομάδα Προστασίας Αιωνόβιων Δέντρων εισηγήθηκε στο δήμο Αγλαντζιάς τρόπους για την αύξηση του πρασίνου στη λεωφόρο Λάρνακος, η οποία στο τμήμα της από το Γ΄ Δημοτικό Σχολείο Αγλαντζιάς μέχρι και τη συμβολή της με τη λεωφόρο Αμμοχώστου στερείται παρόδιου πρασίνου και δέντρων.

  Ο δρόμος αυτός είχε σχεδιαστεί, ώστε να έχει δύο λωρίδες κυκλοφορίας, μία για στάθμευση και μία για χρήση του ως ποδηλατόδρομου, και ενδιάμεσα πράσινο. Φαίνεται ότι ο σχεδιασμός δεν εφαρμόστηκε, με αποτέλεσμα η εικόνα που παρουσιάζει σήμερα η λεωφόρος να χαρακτηρίζεται από έλλειψη πρασίνου. Θεωρητικά, ο δρόμος λειτουργεί ως δρόμος τεσσάρων λωρίδων κυκλοφορίας, αλλά στην πράξη οι δυο λωρίδες χρησιμοποιούνται για παρόδια στάθμευση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να επανέλθει στους αρχικούς σχεδιασμούς του δρόμου, να δοθεί χώρος στα ποδήλατα και τα λεωφορεία και να γίνει εκτεταμένη δεντροφύτευση.»
