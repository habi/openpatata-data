answers:
- http://www2.parliament.cy/parliamentgr/008_03c/23_06_009_02_300.htm
by:
- Χατζηγιάννης Κυριάκος
date: '2008-03-04'
heading: Ερώτηση με αρ. 23.06.009.02.300, ημερομηνίας 4 Μαρτίου 2008, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.02.300
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τους λόγους για τους οποίους μέχρι σήμερα δεν υπάρχει εικοσιτετράωρη ακτινολογική κάλυψη στο Γενικό Νοσοκομείο Αμμοχώστου. Αυτή η αδυναμία οδηγεί αρκετούς ασθενείς σε πολυέξοδες διακομιδές στα νοσοκομεία Λευκωσίας και Λάρνακας. Παρακαλώ όπως μας ενημερώσετε σχετικά με τον αριθμό των διακομιδών ανά έτος και το συνολικό κόστος αυτών.

  Πρόσθετα, υπάρχει και ένας πολύ μεγάλος αριθμός ψυχρών περιστατικών τα οποία διοχετεύονται στον ιδιωτικό τομέα, τα έξοδα των οποίων επιβαρύνουν τους συγγενείς.

  Θα επιθυμούσαμε να είχαμε ενημέρωση από το κράτος σχετικά με το χρονοδιάγραμμα επίλυσης του εν λόγω προβλήματος, σε βαθμό που να μπορεί να λειτουργεί ολοκληρωμένα το νοσοκομείο.

  Επίσης, πώς καλύπτετε, ως κράτος, την ιατρική ευθύνη κατά το χρονικό διάστημα που δεν υπάρχει ακτινολογική κάλυψη; Στην περίπτωση θανάτου με αίτιο τη μη έγκαιρη διάγνωση, λόγω έλλειψης ακτινολογικής εξέτασης, ποιος φέρει την ευθύνη; Ευθύνεται ο θεράπων ιατρός ή η απουσία διαγνωστικών μέσων;

  Σας ευχαριστώ εκ των προτέρων.»
