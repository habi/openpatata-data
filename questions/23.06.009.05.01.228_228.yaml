_position_on_page: 228
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.228.htm
by:
- Κυριακίδου Στέλλα
date: '2010-09-28'
heading: Ερώτηση με αρ. 23.06.009.05.01.228, ημερομηνίας 28 Σεπτεμβρίου 2010, της
  βουλευτού εκλογικής περιφέρειας Λευκωσίας κ. Στέλλας Κυριακίδου
identifier: 23.06.009.05.01.228
text: |-
  «Το πρόσφατο περιστατικό της πυρκαγιάς που ξέσπασε στη Βιομηχανική Περιοχή Αγίου Αθανασίου στη Λεμεσό προκάλεσε επικίνδυνες αναθυμιάσεις από την καύση χημικών ουσιών που χρησιμοποιούνται για την κατασκευή και τη συντήρηση πισινών. Παράλληλα, μελετώντας το Δελτίο Δεδομένων Ασφαλείας της πιο διαδεδομένης μορφής χλωρίνης (Calcium Hypochlorite) φαίνεται ξεκάθαρα ότι η χλωρίνη αυτού του τύπου, η οποία είναι πιθανόν να αποθηκεύεται ακόμα και σε κατοικημένες περιοχές, μπορεί να αυτοαναφλεγεί μόνο κατά την επαφή της με νερό.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα πιο κάτω:

  1. Σε πόσα υποστατικά στην Κύπρο φυλάσσονται χημικά πισίνας ή άλλης χρήσης/μορφής;

  2. Υπάρχουν μητρώα καταγραφής του είδους, της ποσότητας και της επικινδυνότητας αυτών των χημικών ουσιών;

  3. Σε ποιες περιοχές (βιομηχανικές ή μη) πρέπει να φυλάσσονται τα χημικά αυτά;

  4. Κάθε πόσο χρονικό διάστημα επιθεωρούνται τα υποστατικά αυτά και από ποιους;

  5. Πόσες από αυτές τις επιχειρήσεις επιθεωρήθηκαν; Παρουσιάστηκαν οι σχετικές μελέτες εκτίμησης κινδύνου;

  6. Τι μέτρα έλαβε η πολιτεία για την προστασία του πολίτη στην περίπτωση καύσης μορφών χλωρίνης και δη Sodium Dichloroisocyanurate, που ελευθερώνει στην ατμόσφαιρα τοξικά αέρια;

  7. Υπήρχε αυτόματο σύστημα πυρόσβεσης στο συγκεκριμένο υποστατικό, όπως άλλωστε προβλέπεται;

  8. Από τις 4.00 π.μ. που αναφλεγόταν η συγκεκριμένη αποθήκη ειδοποιήθηκαν οι αρμόδιες αρχές και το αρμόδιο υπουργείο, ώστε να μη λειτουργήσει το παρακείμενο σχολείο;»
