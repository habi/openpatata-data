_id: 23.06.010.01.064_64
_position_on_page: 64
_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.064.htm
by:
- Δίπλαρος Ευθύμιος
date: '2011-08-30'
heading: Ερώτηση με αρ. 23.06.010.01.064, ημερομηνίας 30 Αυγούστου 2011, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.064
text: |-
  «Παρακαλείται ο αρμόδιος υπουργός όπως ενημερώσει τα μέλη της Βουλής των Αντιπροσώπων για το ζήτημα που προέκυψε για τους αδιόριστους καθηγητές Μαθηματικών οι οποίοι κλήθηκαν να παρακολουθήσουν το Πρόγραμμα Προϋπηρεσιακής Κατάρτισης του Πανεπιστημίου Κύπρου τη χρονιά 2009-2010. Αναμένοντας το διορισμό τους κατά τη σχολική χρονιά 2010-2011, όπως ήταν άλλωστε η διαδικασία που για χρόνια ακολουθούσε το υπουργείο για σκοπούς πρόσληψης νέων εκπαιδευτικών, αρκετοί από αυτούς άφησαν τις όποιες άλλες επαγγελματικές τους δραστηριότητες, αφού, σύμφωνα με τους κανονισμούς της ΕΕΥ, όσοι εκπαιδευτικοί δεν προσέλθουν στο πρόγραμμα, όταν και εφόσον κληθούν, τότε διαγράφονται από τον κατάλογο διοριστέων.

  Θα ήθελα λοιπόν να παρακαλέσω τον αρμόδιο υπουργό όπως μας ενημερώσει για το τι δύναται να πράξει το υπουργείο για τα 65 αυτά άτομα τα οποία βρίσκονται σήμερα στην ανεργία, σε μια περίοδο οικονομικά δύσκολη για αυτούς και τις οικογένειές τους.»
