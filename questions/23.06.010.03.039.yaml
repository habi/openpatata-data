answer: http://www2.parliament.cy/parliamentgr/008_3g/23_06_010_03_039.htm
identifier: 23.06.010.03.039
question:
  by:
  - Περδίκης Γιώργος
  date: '2013-07-25'
  text: |
    «Σε απάντηση του Υπουργού Συγκοινωνιών και Έργων κ. Τάσου Μητσόπουλου σε παλαιότερη ερώτησή μου με αρ. 23.06.010.02.391 αναφορικά με τα τέλη εισόδου σε μουσεία και αρχαιολογικούς χώρους, πληροφορήθηκα ότι “το Τμήμα Αρχαιοτήτων, ενόψει των αυξημένων δαπανών συντήρησης και της ανάγκης αναβάθμισης των προσφερόμενων υπηρεσιών, καθώς επίσης και της δριμύτατης οικονομικής ύφεσης της Κύπρου, προχώρησε σε δημόσια διαβούλευση για την αύξηση των τελών εισόδου σε μουσεία και αρχαιολογικούς χώρους”. Παράλληλα, πληροφορήθηκα από την απάντηση του υπουργού ότι τα έξοδα λειτουργίας (συντήρηση, καθαριότητα, αναβάθμιση, δαπάνες προσωπικού) του αρχαιολογικού χώρου Κουρίου για το έτος 2012 ξεπέρασαν τις €500.000.

    Παρακαλώ τον αρμόδιο υπουργό να πληροφορήσει τη Bουλή των Αντιπροσώπων πότε και για πόσο χρονικό διάστημα διήρκησε η δημόσια διαβούλευση για την αύξηση των τελών εισόδου σε μουσεία και αρχαιολογικούς χώρους, καθώς και αν έχει τελικά αποφασιστεί η αύξηση των τελών εισόδου σε μουσεία και αρχαιολογικούς χώρους. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για το ποσό των εισπράξεων από τις παραστάσεις στον αρχαιολογικό χώρο του Κουρίου για το έτος 2012. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων πόσα είναι συνολικά τα έξοδα λειτουργίας των αρχαιολογικών χώρων παγκύπρια ανά αρχαιολογικό χώρο.»
  title: Ερώτηση με αρ. 23.06.010.03.039, ημερομηνίας 25 Ιουλίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
