_position_on_page: 454
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.454.htm
by:
- Τάσου Γεώργιος
date: '2013-02-12'
heading: Ερώτηση με αρ. 23.06.010.02.454, ημερομηνίας 12 Φεβρουαρίου 2013, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.02.454
text: |-
  «Υπάρχουν παράπονα από νέους μουσικούς ότι το Ίδρυμα Συμφωνική Ορχήστρα Κύπρου δεν εφαρμόζει αξιοκρατικά κριτήρια όσον αφορά την επιλογή των μουσικών και την επιλογή των προγραμμάτων, γι’ αυτό παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

  1. Με ποιο τρόπο και με ποια κριτήρια επιλέγονται οι μουσικοί για να συμμετάσχουν στη Συμφωνική Ορχήστρα Κύπρου και στη Συμφωνική Ορχήστρα Νέων Κύπρου;

  2. Πόσα είναι τα μέλη και από ποιους αποτελείται η επιτροπή προσλήψεων;

  3. Κάθε πόσο γίνονται ακροάσεις;

  4. Ποια είναι τα προσόντα που απαιτούνται για να συμμετάσχει κάποιος σε ακροάσεις;

  5. Με ποιο τρόπο και πού μπορούν οι Κύπριοι μουσικοί να αποκτήσουν στην Κύπρο τις σχετικές εμπειρίες;

  6. Ποιες δυνατότητες παρέχει η Συμφωνική Ορχήστρα Κύπρου σε Κυπρίους μουσικούς να εκπαιδευτούν και να αποκτήσουν τις σχετικές εμπειρίες;

  7. Με ποιο τρόπο και με ποια κριτήρια επιλέγονται και διορίζονται οι μαέστροι στη Συμφωνική Ορχήστρα Κύπρου και στη Συμφωνική Ορχήστρα Νέων Κύπρου;

  8. Από πόσα μέλη αποτελείται η Συμφωνική Ορχήστρα Κύπρου, πόσοι μουσικοί είναι Κύπριοι, πόσοι είναι αλλοδαποί και ποια είναι η αντιστοιχία Κυπρίων και αλλοδαπών;

  9. Ποια είναι τα προσόντα που απαιτούνται για να διοριστεί κάποιος ως μέλος της κριτικής επιτροπής για τις προσλήψεις στη Συμφωνική Ορχήστρα Κύπρου και στη Συμφωνική Ορχήστρα Νέων Κύπρου;

  10. Ποια είναι η διαδικασία που ακολουθείται όσον αφορά το διορισμό των μελών της κριτικής επιτροπής για τις προσλήψεις και ποιος αποφασίζει το διορισμό τους;

  11. Από πού κατάγονται τα μέλη της κριτικής επιτροπής των τελευταίων τριών ακροάσεων;»
