_position_on_page: 291
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_291.htm
by:
- Χαραλαμπίδου Ειρήνη
date: '2013-11-08'
heading: Ερώτηση με αρ. 23.06.010.03.291, ημερομηνίας 8 Νοεμβρίου 2013, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.291
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο ο Πρόεδρος της Δημοκρατίας και τα μέλη του Υπουργικού Συμβουλίου έχουν προχωρήσει στην εθελούσια αποκοπή των εισοδημάτων τους ύψους 25%, όπως ήταν η προεκλογική δέσμευση του ιδίου και του ΔΗΣΥ, προκειμένου να καλυφθεί ο προϋπολογισμός για τα υφυπουργεία.

  Σύμφωνα με στοιχεία του Γενικού Λογιστηρίου, διαφαίνεται ότι η εθελοντική αποκοπή μέχρι σήμερα είναι ύψους 6%, δηλαδή €493 το μήνα. Οι υπόλοιπες αποκοπές έγιναν στη βάση του μνημονίου, όπως και στους λοιπούς αξιωματούχους του κράτους. Ως εκ τούτου, αναμένω όπως ο αρμόδιος υπουργός πληροφορήσει τη Βουλή των Αντιπροσώπων αν με την κατάθεση του νομοσχεδίου για τη δημιουργία υφυπουργείων θα προχωρήσει με οδηγίες προς το Γενικό Λογιστήριο του κράτους σε αποκοπή ύψους 25% των μισθών του Προέδρου και των υπουργών της κυβέρνησης ή αν θα επιβαρυνθεί ο προϋπολογισμός του δημοσίου τα €2 εκατομ. και επιπλέον την αγορά των τριών πολυτελών αυτοκινήτων.»
