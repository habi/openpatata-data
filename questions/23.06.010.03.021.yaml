answers:
- http://www2.parliament.cy/parliamentgr/008_3g/23_06_010_03_021.htm
by:
- Περδίκης Γιώργος
date: '2013-07-18'
heading: Ερώτηση με αρ. 23.06.010.03.021, ημερομηνίας 18 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.021
text: |-
  «Έχω πληροφορηθεί ότι την πρώτη εβδομάδα Ιουλίου 2013 στην κοινότητα Ανάγυιας εξελίχθηκε πυρκαγιά που προκάλεσε ζημιές σε περιβόλι της περιοχής. Σύμφωνα με τις καταγγελίες που είχα από πολίτη, η πυρκαγιά είχε ως αποτέλεσμα να καούν κυπαρίσσια, ακακίες και άγρια βλάστηση, αλλά και λάστιχα και άλλα εξαρτήματα άρδευσης των γεωργών της περιοχής. Ο ίδιος πολίτης κατήγγειλε την υπόθεση στην αστυνομία και κατονόμασε πιθανούς υπόπτους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η αστυνομία έχει διερευνήσει την πιο πάνω υπόθεση και αν έχει βρεθεί το άτομο που προκάλεσε την πυρκαγιά. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να παράσχει οικονομική βοήθεια στο συγκεκριμένο πολίτη για αποκατάσταση των ζημιών που έχει υποστεί το περιβόλι του.»
