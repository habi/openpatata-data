_id: 23.06.010.02.296_296
_position_on_page: 296
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.296.htm
by:
- mp_id: perdikis-giorgos
date: '2012-11-13'
heading: Ερώτηση με αρ. 23.06.010.02.296, ημερομηνίας 13 Νοεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.296
text: |-
  «Έχω πληροφορηθεί ότι υπάρχουν εταιρείες που λανσάρουν στην κυπριακή αγορά πλαστικά βραχιόλια. Τα βραχιόλια αυτά, σύμφωνα με τις εταιρείες, προσφέρουν ισορροπία, ενέργεια, δύναμη και υγεία στο σώμα. Σύμφωνα με τη Γενική Γραμματεία Καταναλωτή του Υπουργείου Ανάπτυξης, Ανταγωνιστικότητας, Υποδομών, Μεταφορών και Δικτύων της Ελλάδας, οι ισχυρισμοί των εν λόγω εταιρειών είναι αναληθείς. Οι εταιρείες αυτές κλήθηκαν από το συγκεκριμένο υπουργείο να παρουσιάσουν αποδεικτικά στοιχεία για επαρκή επιστημονική τεκμηρίωση και δεν παρουσίασαν τίποτα. Σύμφωνα με τις πληροφορίες μου, οι εταιρείες αυτές δραστηριοποιούνται και στην Κύπρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως υπάρχουν εταιρείες στην Κύπρο οι οποίες διοχετεύουν στην κυπριακή αγορά τα εν λόγω πλαστικά βραχιόλια, ποιες είναι οι ενέργειες του αρμόδιου τμήματος, για να σταματήσει η πώληση των εν λόγω πλαστικών βραχιολιών, και αν έχουν επιβληθεί πρόστιμα στις εν λόγω εταιρείες για παραπλάνηση του καταναλωτικού κοινού.»
