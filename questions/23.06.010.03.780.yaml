answers:
- http://www2.parliament.cy/parliamentgr/008_3g/23_06_010_03_780.htm
identifier: 23.06.010.03.780
question:
  by:
  - Φακοντής Αντρέας
  date: '2014-07-17'
  text: |-
    «Μετά και την ψήφιση της σχετικής νομοθεσίας για παροχή Ελάχιστου Εγγυημένου Εισοδήματος (ΕΕΕ) αναμένεται ότι σημαντικός αριθμός επαναπατρισθέντων Κυπρίων από χώρες εκτός ΕΕ, κυρίως από τη Νότιο Αφρική, οι οποίοι δεν είναι ασφαλισμένοι και δε δικαιούνται άλλη σύνταξη θα δικαιούνται να λαμβάνουν ΕΕΕ, νοουμένου ότι ζουν μόνιμα στην Κύπρο τα τελευταία πέντε χρόνια και τηρούν όλες τις προϋποθέσεις του νόμου. Αυτό αναμένεται να μειώσει σημαντικά τον αριθμό των επαναπατρισθέντων οι οποίοι δεν είναι ασφαλισμένοι και έτσι δε λαμβάνουν καμία σύνταξη ή επίδομα, αλλά έχουν ως πάγιο αίτημά τους τη χορήγηση κοινωνικής σύνταξης ή άλλου ανάλογου επιδόματος.

    Ως εκ τούτου, λαμβάνοντας υπόψη τα νέα δεδομένα, θα παρακαλούσα τον αρμόδιο υπουργό όπως ενημερώσει τη Βουλή των Αντιπροσώπων κατά πόσο μελετάται το ενδεχόμενο χορήγησης κοινωνικής σύνταξης με την αλλαγή των κριτηρίων παραχώρησής της ή χορήγησης άλλου επιδόματος στους επαναπατρισθέντες Κυπρίους από χώρες εκτός ΕΕ, κυρίως από τη Νότιο Αφρική, που δεν είναι ασφαλισμένοι και δε δικαιούνται οποιαδήποτε άλλη σύνταξη ή το ΕΕΕ.»
  title: Ερώτηση με αρ. 23.06.010.03.780, ημερομηνίας 17 Ιουλίου 2014, του βουλευτή
    εκλογικής περιφέρειας Πάφου κ. Αντρέα Φακοντή
