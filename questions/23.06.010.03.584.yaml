answers:
- http://www2.parliament.cy/parliamentgr/008_3g/23_06_010_03_584.htm
by:
- Περδίκης Γιώργος
date: '2014-04-04'
heading: Ερώτηση με αρ. 23.06.010.03.584, ημερομηνίας 4 Απριλίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.584
text: |-
  «Έχω πληροφορηθεί ότι το Τμήμα Κοινωνικών Ασφαλίσεων εξετάζει αυτή τη στιγμή τις παραληφθείσες αιτήσεις για καταβολή διάφορων συντάξεων με καθυστέρηση αρκετών μηνών. Συγκεκριμένα, η αρμόδια υπηρεσία του υπουργείου ενημερώνει το κοινό ότι εξετάζονται τώρα οι παραληφθείσες αιτήσεις για άτομα που δικαιούνται καταβολή συντάξεως γήρατος με ημερομηνία κατάθεσης τον Αύγουστο του 2013, αιτήσεις για κοινωνική σύνταξη που παραλήφθηκαν τον Οκτώβριο και Νοέμβριο του 2013, αιτήσεις για σύνταξη χηρείας που παραλήφθηκαν τον Οκτώβριο του 2013 και αιτήσεις για επιδόματα ορφάνιας που παραλήφθηκαν το Νοέμβριο του 2013. Όσον αφορά δε το επίδομα κηδείας, εξετάζονται παραληφθείσες αιτήσεις του Σεπτεμβρίου και Οκτωβρίου του 2013.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων γιατί υπάρχει τόση μεγάλη καθυστέρηση στην εξέταση των αιτήσεων, ειδικά εφόσον το σύστημα είναι πλήρως μηχανογραφημένο, και ποια μέτρα λαμβάνονται, για να αρθεί άμεσα η αδικαιολόγητη, κατά την άποψή μου, αυτή καθυστέρηση.»
