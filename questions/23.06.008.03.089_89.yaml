_id: 23.06.008.03.089_89
_position_on_page: 89
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_089.htm
by:
- mp_id: perdikis-giorgos
date: '2003-08-27'
heading: Ερώτηση με αρ. 23.06.008.03.089 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 27 Αυγούστου 2003
identifier: 23.06.008.03.089
text: |-
  «Έχω πληροφορηθεί ότι σημειώνεται ανησυχητική στασιμότητα στο θέμα του εργοστασίου πυρηνελαίου στην περιοχή Δρομολαξιάς. Όπως διαπιστώνεται, παρά το ότι το εργοστάσιο έχει διακόψει τις εργασίες του μέχρι τη νέα εσοδεία, δεν έχουν αρχίσει εργασίες αναβάθμισης των εγκαταστάσεών του, ούτως ώστε να επιλυθούν τα προβλήματα δυσοσμίας και οχληρίας που ταλανίζουν, κατά κύριο λόγο, τους κατοίκους της Δρομολαξιάς. Ανάλογα με τη φορά του ανέμου, ενίοτε η κακοσμία φτάνει μέχρι και το αεροδρόμιο Λάρνακας.

  Η διεύθυνση του εργοστασίου έχει δεχθεί σαφείς εντολές από το Τμήμα Επιθεώρησης Εργασίας για αναβάθμιση των εγκαταστάσεων εντός καθορισμένου χρονοδιαγράμματος, που έχει ημερομηνία λήξης την 1η Οκτωβρίου του τρέχοντος έτους. Μέχρι την ημερομηνία αυτή η διεύθυνση υποχρεούται, σύμφωνα με τις εντολές, να μεριμνήσει για αποθήκευση των πρώτων υλών σε στεγασμένο χώρο, διύλιση του εξαερισμού από φίλτρο, καθώς και ανύψωση του φουγάρου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την εξέλιξη του θέματος.»
