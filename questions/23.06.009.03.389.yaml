answers:
- http://www2.parliament.cy/parliamentgr/008_03d/23_06_009_03_389.htm
by:
- Περδίκης Γιώργος
date: '2009-02-26'
heading: Ερώτηση με αρ. 23.06.009.03.389, ημερομηνίας 26 Φεβρουαρίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.389
text: |-
  «Δεν είναι μόνο η παγκόσμια οικονομική κρίση υπεύθυνη για την καταστροφή της αγοράς ακινήτων. Η καλή φήμη της Κυπριακής Δημοκρατίας βρέθηκε σε κίνδυνο, λόγω της αποτυχίας των πωλητών να δώσουν τίτλους ιδιοκτησίας σε δεκάδες χιλιάδες αγοραστές (οι επαγγελματίες ανάπτυξης γης κρατούν στα χέρια τους τίτλους ιδιοκτησίας αξίας €4 δις), της ανεπαρκούς εμπιστοσύνης στο νομικό σύστημα και της αδυναμίας των νομοθετικών ρυθμίσεων.

  Πριν από ένα χρόνο, τον Ιανουάριο του 2008, έπειτα από παράκληση του πρώην Υπουργού Οικονομικών, η ομάδα παθόντων “Cyprus Property Action Group” (CPAG) κατέθεσε μελέτη με τον τίτλο “Cyprus Property Pitfalls - A Time for Action” (“Παγίδες Αγοράς Ακινήτων - Ώρα για Δράση”) στην κυβέρνηση. Η μελέτη υποδεικνύει τα σοβαρά προβλήματα που αντιμετωπίζουν οι αγοραστές γης στην Κυπριακή Δημοκρατία και καλεί για άμεση δράση για προστασία των αγοραστών και της διεθνούς φήμης της Κύπρου. Πρόθεση της ομάδας CPAG υπήρξε πάντοτε η συνεργασία με την κυβέρνηση, για να γίνει η Κύπρος ένας πιο ασφαλής τόπος αγοράς ακινήτων. Πάνω από ένα χρόνο αργότερα, δεν υπάρχει καμιά ανταπόκριση από την κυβέρνηση σε σχέση με τη μελέτη της ομάδας CPAG. Πάρα πολλοί ευρωβουλευτές και Βρετανοί υπουργοί, όπως οι κ. David Miliband και Alistair Darling, αγόρασαν ακίνητα στην Κύπρο, χωρίς ακόμα να πάρουν τίτλους ιδιοκτησίας, και προσέφυγαν στην Ευρώπη για βοήθεια.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων γιατί η κυβέρνηση δεν έχει ακόμη ανταποκριθεί και δώσει απαντήσεις στην ομάδα παθόντων CPAG κι αν προτίθεται να λάβει μέτρα για την προστασία των αγοραστών ακινήτων στην Κύπρο.»
