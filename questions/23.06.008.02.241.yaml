_sources:
- http://www2.parliament.cy/parliamentgr/008_02/chronological/008_02_HB.htm
answers: []
by:
- Περδίκης Γιώργος
date: '2003-03-11'
heading: Ερώτηση με αρ. 23.06.008.02.241 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 11 Μαρτίου 2003
identifier: 23.06.008.02.241
text: |-
  «Έχω πληροφορηθεί ότι με βάση το νόμο που προνοεί για τον έλεγχο και την εποπτεία της ίδρυσης και λειτουργίας ιδιωτικών νοσηλευτηρίων και για συναφή θέματα απαραίτητη προϋπόθεση για τη λειτουργία ιδιωτικού νοσηλευτηρίου είναι ο εξοπλισμός διαχείρισης και διάθεσης κλινικών αποβλήτων ή εναλλακτικά η σύναψη κατάλληλων συμβατικών δεσμεύσεων με τρίτους για τη διαχείριση και διάθεση των κλινικών αποβλήτων του.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα θέματα που αφορούν τη διαχείριση και διάθεση των κλινικών αποβλήτων:

  1. Γιατί δεν ισχύει και για τα δημόσια νοσηλευτήρια η υποχρεωτική διαχείριση και διάθεση κλινικών αποβλήτων, όπως καθορίζεται στην παράγραφο (10) του Γ τμήματος του πρώτου παραρτήματος του περί Ιδιωτικών Νοσηλευτηρίων (Έλεγχος Ίδρυσης και Λειτουργίας) Νόμου;

  2. Με βάση ποια νομοθεσία (νόμο ή κανονισμό) αδειοδοτείται η λειτουργία οργανισμών διαχείρισης και διάθεσης κλινικών αποβλήτων; Υπάρχουν προδιαγραφές ή νενομισμένη διαδικασία;

  3. Σε ποιο βαθμό έχει τεθεί σε εφαρμογή η νομοθεσία που αφορά τη διαχείριση και διάθεση των κλινικών αποβλήτων;»
