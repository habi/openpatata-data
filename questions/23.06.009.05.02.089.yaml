answers:
- http://www2.parliament.cy/parliamentgr/008_3e/23_06_009_05_02_089.htm
by:
- Παπαδόπουλος Νικόλας
date: '2011-07-21'
heading: Ερώτηση με αρ. 23.06.009.05.02.089, ημερομηνίας 21ης Ιουλίου 2011, του βουλευτή
  εκλογικής περιφέρειας Λευκωσίας κ. Νικόλα Παπαδόπουλου
identifier: 23.06.009.05.02.089
text: |-
  «Θα ήθελα να σας ενημερώσω ότι έχω γίνει δέκτης παραπόνων για την ακαταλληλότητα του κτιρίου του Γενικού Χημείου του Κράτους.

  Στην ετήσια έκθεση της Γενικής Ελεγκτού για το 2009 αναφέρεται ξεκάθαρα ότι το Τμήμα Δημοσίων Έργων έχει επισημάνει από το 2002 την επικινδυνότητα του κτιρίου. Παρ’ όλα αυτά, τίποτα δεν έχει γίνει ως προς την κατασκευή νέου κτιρίου και ούτε έχει προχωρήσει η αρχιτεκτονική μελέτη για την οποία κονδύλι ύψους €500.000 περιλαμβανόταν στον προϋπολογισμό του 2010.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων το συντομότερο δυνατό για τα εξής:

  1. Γιατί παρατηρείται αυτή η καθυστέρηση;

  2. Πόσο επικίνδυνο είναι τελικά το κτίριο του Γενικού Χημείου του Κράτους;

  3. Τι κάνουν ή τι προτίθενται να κάνουν τα αρμόδια υπουργεία για επίλυση αυτού του σοβαρού προβλήματος;

  Επιπρόσθετα και ανεξαρτήτως των όποιων ενεργειών και εργασιών προγραμματίζονται ή θα προγραμματιστούν, παρακαλώ όπως το αρμόδιο υπουργείο μεριμνήσει άμεσα για την ασφάλεια των εργαζομένων στο κτίριο.»
