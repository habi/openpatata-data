answers:
- http://www2.parliament.cy/parliamentgr/008_03/23_06_008_03_184.htm
by:
- Περδίκης Γιώργος
date: '2003-10-17'
heading: Ερώτηση με αρ. 23.06.008.03.184, ημερομηνίας 17 Οκτωβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.184
text: |-
  «Είναι γνωστό ότι τα τελευταία χρόνια με πάρα πολλούς κόπους και μόχθους και πολλές προσωπικές θυσίες από τους βιοκαλλιεργητές, δειλά αλλά σταθερά, αναπτύσσεται και στην Κύπρο η παραγωγή γεωργικών και κτηνοτροφικών προϊόντων χωρίς τη χρήση χημικών ουσιών. Τα προϊόντα της βιολογικής γεωργίας ή/και κτηνοτροφίας είναι εξ ορισμού υγιεινά και απαλλαγμένα από επικίνδυνες τοξικές ουσίες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί τα προϊόντα αυτά δεν προτιμώνται έναντι των χημικών παρασκευασμάτων στη διατροφή ευαίσθητων και ευπαθών κατηγοριών καταναλωτών, όπως είναι οι ασθενείς που νοσηλεύονται στα κρατικά νοσηλευτήρια ή η Εθνική Φρουρά, κάτι που όχι μόνο θα λειτουργούσε θετικά στην υγεία τους, αλλά και θα στήριζε τη βιοκαλλιέργεια στην Κύπρο.»
