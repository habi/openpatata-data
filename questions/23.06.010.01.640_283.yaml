_id: 23.06.010.01.640_283
_position_on_page: 283
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.640.htm
by:
- mp_id: perdikis-giorgos
date: '2012-03-23'
heading: Ερώτηση με αρ. 23.06.010.01.640, ημερομηνίας 23 Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.640
text: |-
  «Έχω πληροφορηθεί ότι η πυρκαγιά που προκλήθηκε στο Γενικό Νοσοκομείο Λευκωσίας το Μάρτιο του 2012 πιθανόν να ξεκίνησε από αναμμένο τσιγάρο, το οποίο έριξε κάποιος ασυνείδητος στον κάλαθο των αχρήστων. Το γεγονός ότι ο χώρος από τον οποίο ξεκίνησε η πυρκαγιά χρησιμοποιείται αποκλειστικά από ιατρούς δημιουργεί εύλογες υποψίες ότι ο ύποπτος ανήκει στο ιατρικό προσωπικό. Δεν είναι η πρώτη φορά που φθάνουν κοντά μας καταγγελίες ή εντοπίζουμε ενδείξεις ότι ακόμα και οι ιατροί καπνίζουν μέσα στο Γενικό Νοσοκομείο Λευκωσίας ή σε άλλα δημόσια νοσηλευτήρια.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξακριβώθηκαν οι ακριβείς λόγοι πρόκλησης της πυρκαγιάς, ποιοι είναι αυτοί που ευθύνονται και αν λαμβάνονται μέτρα, ώστε να σταματήσει το κάπνισμα μέσα στα νοσοκομεία από ασθενείς, ιατρούς, νοσηλευτικό και παρανοσηλευτικό προσωπικό.»
