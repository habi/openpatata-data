answers:
- http://www2.parliament.cy/parliamentgr/008_03/23_06_008_02_425.htm
by:
- Μαύρου Ελένη
date: '2003-06-30'
heading: Ερώτηση με αρ. 23.06.008.02.425 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 30 Ιουνίου 2003
identifier: 23.06.008.02.425
text: |-
  «Σε πρόσφατη επίσκεψή μου στο Νικητάρι ενημερώθηκα για τα ακόλουθα έργα, τα οποία η κοινότητα θεωρεί απαραίτητα για τη βελτίωση των συνθηκών διαβίωσης και εργασίας των κατοίκων:

  1. Κατασκευή γεφυριού στην περιοχή “Αμπέλια”, που θα επιτρέπει την εύκολη σύνδεση των δύο περιοχών της κοινότητας. Η ανάγκη προέκυψε μετά την επέκταση της οικιστικής ζώνης στην απέναντι όχθη του ποταμού.

  2. Διαπλάτυνση του δρόμου Νικηταρίου-Κουτραφά. Ο δρόμος αυτός συνδέει το χωριό με την Ευρύχου, όπου μεταβαίνουν καθημερινά οι μαθητές στο γυμνάσιο, γεγονός που εντείνει τις ανησυχίες για το πρόβλημα οδικής ασφάλειας. Αν και γίνονται διαβήματα εδώ και έξι χρόνια, δεν υπάρχει συγκεκριμένη ανταπόκριση από τις αρμόδιες υπηρεσίες.

  3. Αποπεράτωση του αγροτικού δρόμου “Μύλος του Ρούσου”. Ο δρόμος αυτός επιτρέπει την άμεση πρόσβαση στον Αστρομερίτη, γεγονός που διευκολύνει αφάνταστα τους κατοίκους του χωριού.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα μέτρα που θα ληφθούν και για το χρόνο επίλυσης των πιο πάνω προβλημάτων, λαμβάνοντας υπόψη ότι για ορισμένα από αυτά έχουν γίνει επανειλημμένα διαβήματα προς την εκτελεστική εξουσία.»
