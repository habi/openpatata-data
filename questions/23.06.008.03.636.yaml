answers: []
identifier: 23.06.008.03.636
question:
  by:
  - Καράς Αντώνης
  date: '2004-07-08'
  text: |-
    «Σε ό,τι αφορά το αίτημα του κοινοτικού συμβουλίου Σωτήρας για ένταξη του δρόμου Σωτήρας-Δερύνειας στο κύριο οδικό δίκτυο και βελτίωσή του με εξ ολοκλήρου κυβερνητική δαπάνη, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα εξής:

    1. Σε ποιο στάδιο ευρίσκονται οι σχεδιασμοί/έργα για την κατασκευή του δρόμου Σωτήρας-Δερύνειας και πότε υπολογίζεται ότι θα ολοκληρωθεί το όλο έργο;

    2. Πόσο υπολογίζεται ότι θα είναι το συνολικό κόστος του έργου και πόση θα είναι η συνεισφορά του κράτους;

    Επίσης, μετά από παράκληση του κοινοτικού συμβουλίου Σωτήρας, παρακαλείται το αρμόδιο υπουργείο όπως επισπεύσει την όλη διαδικασία και συμπεριλάβει το όλο έργο στο κύριο οδικό δίκτυο για βελτίωσή του με εξ ολοκλήρου κυβερνητική δαπάνη για τους εξής λόγους:

    1. Με τη λειτουργία του γυμνασίου έχει αυξηθεί κατακόρυφα η κυκλοφορία του δρόμου.

    2. Με την ολοκλήρωση του δρόμου Σωτήρας-Αγίας Θέκλας, ο δρόμος Σωτήρας-Δερύνειας λειτουργεί και ως δρόμος πρόσβασης της Δερύνειας προς τον αυτοκινητόδρομο Λάρνακας-Αμμοχώστου.

    3. Σε περίπτωση επίλυσης του εθνικού μας προβλήματος και επιστροφής της κατεχόμενης πόλης της Αμμοχώστου, ο δρόμος Σωτήρας-Δερύνειας θα λειτουργήσει και ως δρόμος πρόσβασης από τις γύρω κοινότητες και τον αυτοκινητόδρομο Λάρνακας-Αμμοχώστου προς την πόλη της Αμμοχώστου.»
  title: Ερώτηση με αρ. 23.06.008.03.636, ημερομηνίας 8 Ιουλίου 2004, του βουλευτή
    εκλογικής περιφέρειας Αμμοχώστου κ. Αντώνη Καρά
