answers:
- http://www2.parliament.cy/parliamentgr/008_03/23_06_008_01_006.htm
by:
- Βαρνάβα Γιώργος
date: '2001-07-27'
heading: Ερώτηση με αρ. 23.06.008.01.006 που υποβλήθηκε από το βουλευτή εκλογικής
  περιφέρειας Αμμοχώστου κ. Γιώργο Βαρνάβα στις 27 Ιουλίου 2001.
identifier: 23.06.008.01.006
text: |-
  «Μετά από πληροφορίες που μου έχουν δώσει εγκλωβισμένοι που διαμένουν στην Καρπασία, η Επιτροπή Εκπαιδευτικής Υπηρεσίας και το Υπουργείο Παιδείας και Πολιτισμού προτίθεται να μεταθέσει δύο από τους τρεις δασκάλους που είναι διορισμένοι και στελεχώνουν το δημοτικό σχολείο στην κατεχόμενη Καρπασία και να τους αντικαταστήσει με δύο άλλους.

  Οι εγκλωβισμένοι της Καρπασίας ενίστανται και έχουν μαζέψει ήδη υπογραφές, τις οποίες θα παραδώσουν στον Υπουργό Παιδείας και Πολιτισμού με υπόμνημα.

  Οι τουρκικές κατοχικές δυνάμεις δεν επιτρέπουν σε έναν εκ των δύο αντικαταστατών τους να μεταβεί στην Καρπασία.

  Καταρχάς η περίπτωση της Καρπασίας είναι ιδιάζουσα και πολύ περισσότερο από εθνικής πλευράς, γι’ αυτό πρέπει να τυγχάνει πολύ λεπτού χειρισμού.

  Τα παιδιά της Καρπασίας που ζουν και βιώνουν την κατοχή έχουν συνδεθεί και συναισθηματικά με τους δύο αυτούς δασκάλους και η μετάθεσή τους μπορεί να δημιουργήσει περαιτέρω προβλήματα.

  Κατά συνέπεια καλείται το αρμόδιο υπουργείο να ενημερώσει τη Βουλή των Αντιπροσώπων για τα πιο κάτω:

  Τα θέματα της παιδείας των εγκλωβισμένων δεν αντιμετωπίζονται με δημοσιοϋπαλληλικά κριτήρια αλλά με τη δέουσα ευαισθησία, με στόχο την καλύτερη δυνατή εκπαίδευση των παιδιών και την παραμονή των εγκλωβισμένων στα κατεχόμενα.»
