_id: 23.06.010.05.293_292
_position_on_page: 292
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_293.htm
by:
- mp_id: perdikis-giorgos
date: '2016-01-07'
heading: Ερώτηση με αρ. 23.06.010.05.293, ημερομηνίας 7 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.293
text: |-
  «Από παλαιότερη απάντηση της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου σε ερώτηση με αρ. 23.06.010.05.114, του βουλευτή εκλογικής περιφέρειας Αμμοχώστου κ. Κυριάκου Χατζηγιάννη, αναφορικά με την απουσία αρμόδιας υπηρεσίας για μέτρηση της σκόνης στην ελεύθερη περιοχή Αμμοχώστου, πληροφορήθηκα ότι στην προσεχή επανεξέταση της γεωγραφικής κατανομής και των δυνατοτήτων των σταθμών παρακολούθησης της ποιότητας του αέρα θα αξιολογηθεί εκ νέου και το ενδεχόμενο χωροθέτησης πρόσθετου σταθμού στην ελεύθερη Αμμόχωστο, με ειδική αυτόματη συσκευή μέτρησης ΑΣ10, ανάλογη με αυτές που υπάρχουν στους έξι υφιστάμενους σταθμούς του δικτύου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει επανεξεταστεί το ενδεχόμενο χωροθέτησης πρόσθετου σταθμού στην ελεύθερη Αμμόχωστο με ειδική αυτόματη συσκευή μέτρησης ΑΣ10.»
