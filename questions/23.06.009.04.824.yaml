_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_824.htm
by:
- Περδίκης Γιώργος
date: '2010-02-04'
heading: Ερώτηση με αρ. 23.06.009.04.824, ημερομηνίας 4 Φεβρουαρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.824
text: |-
  «Στις 11 Αυγούστου 2009 η Υπηρεσία Περιβάλλοντος διενήργησε επιθεώρηση του οινοποιείου ΚΑΜΑΝΤΕΡΕΝΑ της εταιρείας ΣΟΔΑΠ ΛΤΔ στο Στρουμπί. Κατά την επιθεώρηση διαπιστώθηκε μη συμμόρφωση με τους όρους της άδειας απόρριψης αποβλήτων που χορηγήθηκε στο Φορέα Εκμετάλλευσης του οινοποιείου.

  Συγκεκριμένα, διαπιστώθηκε δυσλειτουργία της βιολογικής μονάδας επεξεργασίας αποβλήτων και εστάλη επιστολή στην εν λόγω εταιρεία για συμμόρφωση και γραπτή ενημέρωση για τις ενέργειές της. Στην εν λόγω επιστολή το Τμήμα Περιβάλλοντος προειδοποιούσε ότι θα προχωρήσει στη λήψη των μέτρων που προβλέπονται στους περί Ελέγχου της Ρύπανσης των Νερών Νόμους σε περίπτωση μη συμμόρφωσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπήρξε συμμόρφωση με τις υποδείξεις του Τμήματος Περιβάλλοντος και με τους όρους της άδειας απόρριψης αποβλήτων και αν τελικά έχουν ληφθεί τα προβλεπόμενα νομικά μέτρα σύμφωνα με τη σχετική νομοθεσία.»
