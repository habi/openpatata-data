_id: 23.06.011.01.044_44
_position_on_page: 44
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-07-28'
heading: Ερώτηση με αρ. 23.06.011.01.044, ημερομηνίας 28 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.044
text: |-
  «Έχω πληροφορηθεί ότι ο Πρόεδρος της Ευρωπαϊκής Κεντρικής Τράπεζας κ. Μάριο Ντράγκι δήλωσε πρόσφατα ότι η Ευρωπαϊκή Κεντρική Τράπεζα τάσσεται υπέρ της δημιουργίας ενός δημόσιου ταμείου το οποίο να μπορεί να απορροφά κόκκινα δάνεια. Κατά τη διάρκεια της καθιερωμένης συνέντευξης τύπου μετά τη τελευταία συνεδρίαση του διοικητικού συμβουλίου του κεντρικού πιστωτικού ιδρύματος της Ευρωζώνης επισήμανε ότι ένα τέτοιο ταμείο θα μπορούσε να ήταν πολύ χρήσιμο για τη νομισματική ένωση. Μάλιστα, επισήμανε ότι ήδη έχουν αναληφθεί νομοθετικές πρωτοβουλίες σε χώρες της Ευρωζώνης. Αφού είναι τόσο χρήσιμο ένα τέτοιο ταμείο σε επίπεδο Ευρωζώνης, γιατί η κυπριακή κυβέρνηση δεν προχωρά στη δημιουργία δημόσιου ταμείου διαχείρισης των κόκκινων δανείων για τις κυπριακές τράπεζες; Σημειώνεται ότι η Βουλή των Αντιπροσώπων έχει δημιουργήσει τις νομοθετικές προϋποθέσεις μέσω της νομοθεσίας για τη διαχείριση των δανείων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν και πότε προτίθεται να δημιουργήσει δημόσιο ταμείο για τη διαχείριση των μη εξυπηρετούμενων δανείων.»
