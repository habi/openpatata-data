_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_403.htm
by:
- Περδίκης Γιώργος
date: '2015-01-30'
heading: Ερώτηση με αρ. 23.06.010.04.403, ημερομηνίας 30 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.403
text: |-
  «Κατά τη διάρκεια της συζήτησης του περί Ατόμων με Αναπηρίες (Τροποποιητικού) (Αρ. 2) Νόμου του 2014 (Αρ. Φακ. 23.01.055.121-2014) κατατέθηκε από το Τμήμα Δημοσίων Έργων κατάλογος που, υποτιθέμενα, περιλαμβάνει όλα τα κυβερνητικά κτίρια της επαρχίας Λευκωσίας και τους αντίστοιχους χώρους στάθμευσης αναπήρων τους. Πέραν του ότι ο κατάλογος είναι ελλιπής (λείπουν εκ πρώτης όψεως τα κυβερνητικά κτίρια του Γενικού Νοσοκομείου Λευκωσίας, του Τμήματος Περιβάλλοντος και του Τμήματος Δημοσίων Έργων), η εικόνα που παρουσιάζεται όσον αφορά τους διαθέσιμους χώρους στάθμευσης αναπήρων σε κυβερνητικά κτίρια είναι αποκαρδιωτική. Υπενθυμίζω ότι, βάσει του άρθρου 21 της Εντολής 3/2011, όλες οι νέες οικοδομές οφείλουν να προσφέρουν 5% των διαθέσιμων χώρων στάθμευσής τους σε οχήματα ΑΜΕΑ και πρέπει να εφαρμόζεται μερικώς στα υφιστάμενα κτίρια η συγκεκριμένη εντολή. Με βάση τον ελλιπή πίνακα που έχει αποσταλεί στην Κοινοβουλευτική Επιτροπή Εργασίας και Κοινωνικών Ασφαλίσεων, αυτή η εντολή δεν έχει τύχει ούτε μερικής εφαρμογής σε πολλά κυβερνητικά κτίρια.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων ποια μέτρα προτίθεται να λάβει, για να ρυθμίσει τη δημιουργία χώρων στάθμευσης αναπήρων σε ΟΛΑ τα κυβερνητικά κτίρια σε ΟΛΗ την επικράτεια της ελεύθερης Κύπρου και ποια χρονοδιαγράμματα έχουν τεθεί για την επίτευξη του στόχου αυτού.»
