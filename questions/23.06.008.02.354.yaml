answers:
- http://www2.parliament.cy/parliamentgr/008_03/23_06_008_02_354.htm
by:
- Παπαδοπούλου Αντιγόνη
date: '2003-06-03'
heading: Ερώτηση με αρ. 23.06.008.02.354 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου στις 3 Ιουνίου 2003.
identifier: 23.06.008.02.354
text: |-
  «Αναφέρομαι σε αίτημα της κοινοτικής αρχής Ανάγυιας που αφορά την ανάπλαση του κύριου δρόμου της Ανάγυιας προς το Παλαιχώρι. Το αίτημα αφορά την κατασκευή οχετών και πεζοδρομίων, την ανακατασκευή του οδοστρώματος και την κατασκευή διαβάσεων πεζών σε τρία σημεία στον κύριο δρόμο που διασχίζει την κοινότητα, από το σημείο συμβολής του με το δρόμο προς τη Δευτερά προς την έξοδο προς το Παλαιχώρι εντός της κατοικημένης περιοχής, μήκους 1,3 χμ. περίπου. Το τμήμα αυτό αποτελούσε μέρος του δρόμου Λευκωσίας-Παλαιχωρίου και παρακάμφθηκε με την κατασκευή του παρακαμπτηρίου της κοινότητας Αναγυιών. Για τη βελτίωση του δρόμου αυτού απαιτείται η ετοιμασία ρυθμιστικού σχεδίου από το Τμήμα Πολεοδομίας και Οικήσεως, καθώς και κατασκευαστικών σχεδίων.

  Σε περιφερειακή σύσκεψη του τέως Υπουργού Συγκοινωνιών και Έργων, ημερομηνίας 12 Απριλίου 2002, αποφασίστηκε όπως με τη συνεργασία του κοινοτικού συμβουλίου Ανάγυιας και του επάρχου Λευκωσίας ζητηθεί η επίσπευση του ρυθμιστικού σχεδίου από το Τμήμα Πολεοδομίας και Οικήσεως, ώστε, δεκατέσσερις μήνες μετά, το Τμήμα Δημοσίων Έργων να είναι σε θέση να ετοιμάσει τα κατασκευαστικά σχέδια και να ζητήσει προσφορές, με στόχο την έναρξη των εργασιών το 2004.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων αν έχουν ολοκληρωθεί τα ρυθμιστικά σχέδια και σε ποιο στάδιο βρίσκεται η προσπάθεια για συμπερίληψη του έργου στον προϋπολογισμό του 2004.»
