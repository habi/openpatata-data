answers:
- http://www2.parliament.cy/parliamentgr/008_3g/23_06_010_03_301.htm
identifier: 23.06.010.03.301
question:
  by:
  - Περδίκης Γιώργος
  date: '2013-11-13'
  text: |-
    «Σύμφωνα με την έκθεση της Γενικής Ελεγκτού για το 2011, διαπιστώθηκε ότι στο Επαρχιακό Γεωργικό Γραφείο Πάφου οι τριάντα υπάλληλοι εργάζονται σε χώρο 3 141 τετραγωνικών μέτρων, που αντιστοιχεί κατά μέσο όρο σε 104,7 τετραγωνικά μέτρα ανά υπάλληλο. Όπως αναφέρεται στην έκθεση της Γενικής Ελεγκτού, η δαπάνη για φωτισμό, θέρμανση και καύσιμα για τα υπό αναφορά γραφεία ανήλθε στις €49.304, ποσό που κρίνεται αρκετά υψηλό.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μελετηθεί η εισήγηση της Γενικής Ελεγκτού για άλλες υπαλλακτικές λύσεις για στέγαση του προσωπικού του επαρχιακού γραφείου σε μικρότερο χώρο, λαμβάνοντας υπόψη και το γεγονός ότι οι περισσότεροι υπάλληλοι, λόγω της φύσης των καθηκόντων τους, βρίσκονται εκτός γραφείου τον περισσότερο χρόνο, κάτι που θα μειώσει τις δαπάνες του τμήματος για φωτισμό, θέρμανση και άλλα συναφή έξοδα.»
  title: Ερώτηση με αρ. 23.06.010.03.301, ημερομηνίας 13 Νοεμβρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
