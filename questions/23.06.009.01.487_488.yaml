_id: 23.06.009.01.487_488
_position_on_page: 488
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_487.htm
by:
- Αριστοτέλους Άριστος
date: '2007-06-19'
heading: Ερώτηση με αρ. 23.06.009.01.487, ημερομηνίας 19 Ιουνίου 2007, του βουλευτή
  εκλογικής περιφέρειας Λεμεσού κ. Άριστου Αριστοτέλους
identifier: 23.06.009.01.487
text: |-
  «Σε επικοινωνία μου με πτυχιούχους του Τμήματος Διδακτικής της Τεχνολογίας και Ψηφιακών Συστημάτων μού ανέφεραν το σοβαρό πρόβλημα που αντιμετωπίζουν με το θέμα αναγνώρισης του πτυχίου τους από την Επιτροπή Εκπαιδευτικής Υπηρεσίας (ΕΕΥ). Συγκεκριμένα, ενώ οι απόφοιτοι της συγκεκριμένης σχολής στην Ελλάδα μπορούν να διορίζονται στο δημόσιο ως καθηγητές πληροφορικής, η ΕΕΥ υποστηρίζει ότι ο συγκεκριμένος κλάδος δεν περιλαμβάνεται στο σχέδιο υπηρεσίας των καθηγητών πληροφορικής.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων τα εξής:

  1. Γιατί ο Οδηγός Επαγγελμάτων του σχολικού επαγγελματικού προσανατολισμού που διανέμεται από το Υπουργείο Παιδείας και Πολιτισμού στα γραφεία επαγγελματικού προσανατολισμού των λυκείων στην Κύπρο αναφέρει “[...] το Τμήμα Διδακτικής της Τεχνολογίας και Ψηφιακών Συστημάτων στοχεύει στο να διαμορφώσει τεχνολογικά μορφωμένους εκπαιδευτικούς με δικαίωμα διορισμού ως καθηγητές τεχνολογικών μαθημάτων στη δευτεροβάθμια εκπαίδευση”, ενώ ο συγκεκριμένος κλάδος δεν περιλαμβάνεται στο σχέδιο υπηρεσίας των καθηγητών πληροφορικής;

  2. Δεδομένου ότι οι αρμόδιες υπηρεσίες έχουν διαπιστώσει το πρόβλημα, γιατί το υπουργείο εξακολουθεί να προσφέρει θέσεις σε Κυπρίους, τη στιγμή που αυτά που αναγράφονται δεν ισχύουν, οδηγώντας τους αποφοίτους σε επαγγελματικό αδιέξοδο;

  3. Γιατί η ΕΕΥ δεν ανέλαβε με δική της πρωτοβουλία μέσω του Υπουργείου Παιδείας και Πολιτισμού να κατατεθεί πρόταση στη Βουλή για συμπερίληψη και του κλάδου αυτού στο πιο σχέδιο υπηρεσίας;»
