_id: 23.06.010.01.822_464
_position_on_page: 464
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_009_005_02.077-01.822-897.htm
by:
- mp_id: perdikis-giorgos
date: '2012-05-14'
heading: Ερώτηση με αρ. 23.06.010.01.822, ημερομηνίας 14 Μαΐου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.822
text: |-
  «Έχω πληροφορηθεί ότι ολοκληρώθηκαν από την Επαρχιακή Διοίκηση Αμμοχώστου τα δύο τμήματα του νότιου παρακαμπτήριου στη Σωτήρα (οδός Σπύρου Κυπριανού και το μέρος του δρόμου που οδηγεί στην εκκλησία της Αγίας Παρασκευής). Το τρίτο και τελευταίο μέρος του δρόμου από την εκκλησία της Αγίας Παρασκευής μέχρι την οδό Παραλιμνίου δεν έχει αρχίσει, γιατί δεν υπάρχει πρόνοια στον προϋπολογισμό, εξαιτίας του ότι η κοινότητα Σωτήρας μετεξελίχτηκε σε δήμο. Όπως πληροφορήθηκα, ο δήμος Σωτήρας δεν έχει την οικονομική δυνατότητα να ολοκληρώσει το δρόμο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται ο αρμόδιος υπουργός να συμπεριλάβει σχετική πρόνοια στον προϋπολογισμό του 2013 για την ολοκλήρωση του νότιου παρακαμπτήριου στη Σωτήρα, παρά το γεγονός της μετατροπής της κοινότητας σε δήμο.»
