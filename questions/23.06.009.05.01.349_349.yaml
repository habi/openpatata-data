_id: 23.06.009.05.01.349_349
_position_on_page: 349
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008-3f/23_06_010_01.349-02.144-336.htm
by:
- mp_id: perdikis-giorgos
date: '2010-11-09'
heading: Ερώτηση με αρ. 23.06.009.05.01.349, ημερομηνίας 9 Νοεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.349
text: |-
  «Έχω πληροφορηθεί ότι η κατάσταση στα υποστατικά της γνωστής φάρμας “Melios Pet Park Ltd” στους Αγίους Τριμιθιάς όσον αφορά την ευημερία των ζώων είναι απαράδεκτη. Ο ιδιοκτήτης έχει συγκεντρώσει εκεί μεγάλο αριθμό ζώων τα οποία δεν μπορεί να μεταπωλήσει, γιατί δεν του το επιτρέπουν οι Κτηνιατρικές Υπηρεσίες. Ισχυρίζεται ότι τα έχει εισαγάγει νόμιμα, αλλά οι Κτηνιατρικές Υπηρεσίες διατείνονται ότι η εισαγωγή τους έχει επιτραπεί υπό τον όρο ότι θα φιλοξενηθούν στο ζωολογικό κήπο, ο οποίος όμως δεν έχει ακόμη αδειοδοτηθεί. Η κατάσταση εγκυμονεί σοβαρούς κινδύνους για τη δημόσια ασφάλεια και υγεία, γιατί ο ιδιοκτήτης απειλεί ότι θα απελευθερώσει τα ζώα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την κατάσταση στη φάρμα “Melios Pet Park Ltd”, τις πιθανές ευθύνες των Κτηνιατρικών Υπηρεσιών, καθώς και τον τρόπο που σκοπεύουν να χειριστούν την επικίνδυνη κατάσταση στην εν λόγω φάρμα.»
