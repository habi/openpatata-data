_position_on_page: 254
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_603.htm
by:
- Περδίκης Γιώργος
date: '2015-05-29'
heading: Ερώτηση με αρ. 23.06.010.04.603, ημερομηνίας 29 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.603
text: |-
  «Έχω πληροφορηθεί ότι πρόσφατα το Υπουργείο Παιδείας και Πολιτισμού και το Πανεπιστήμιο Κύπρου οργάνωσαν επιστημονικό τριήμερο συνέδριο με θέμα την αρχαία Σαλαμίνα της Κύπρου. Όμως, όπως πληροφορήθηκα, οι οργανωτές του συνεδρίου (Υπουργείο Παιδείας και Πολιτισμού και Πανεπιστήμιο Κύπρου) επέλεξαν οι γλώσσες του συνεδρίου να είναι η αγγλική και η γαλλική, αποκλείοντας τις δύο επίσημες γλώσσες της Κυπριακής Δημοκρατίας. Υπενθυμίζεται ότι και οι δύο φορείς είναι κρατικοί και εκπροσωπούν την Κυπριακή Δημοκρατία. Διερωτάται κανείς εύλογα γιατί θέλουμε οι ξένοι να σέβονται την Κυπριακή Δημοκρατία, όταν κρατικοί φορείς της χώρας την υποβαθμίζουν και τη διασύρουν. Θεωρώ ότι οι λόγοι δεν είναι οικονομικοί, αφού θα μπορούσαν να εξευρεθούν τα λίγα χρήματα που χρειάζονται για τη μετάφραση των ομιλιών από διερμηνείς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους που το Υπουργείο Παιδείας και Πολιτισμού συνέργησε σε αυτή την κατάφωρη υποβάθμιση της ίδιας της χώρας μας και του πολιτισμού του λαού μας.»
