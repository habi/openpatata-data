answers: []
identifier: 23.06.010.02.748
question:
  by:
  - Περδίκης Γιώργος
  date: '2013-07-08'
  text: |-
    «Έχω πληροφορηθεί για τις αυθαίρετες κατασκευές που γίνονται στην παραλία της Σωτήρας Αμμοχώστου εκ μέρους του δήμου Σωτήρας χωρίς τις απαιτούμενες άδειες. Συγκεκριμένα, διεξάγονται παράνομες εργασίες σε δύο παραλιακά τμήματα της περιοχής Σωτήρας από το δήμο Σωτήρας (τοποθεσία Αγία Θέκλα). Οι εργασίες αυτές έχουν αλλοιώσει πλήρως το ευαίσθητο περιβάλλον της περιοχής δικτύου “Natura 2000” για προστασία των πτηνών και πλέον επηρεάζουν σε σοβαρό βαθμό τις ανέσεις της περιοχής.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να λάβει μέτρα, ούτως ώστε να αποκατασταθεί η ακτή και να αφαιρεθεί οποιαδήποτε κατασκευή από την παραλία. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να λάβει οποιαδήποτε μέτρα εναντίον του δήμου Σωτήρας.»
  title: Ερώτηση με αρ. 23.06.010.02.748, ημερομηνίας 8 Ιουλίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
