_id: 23.06.010.03.230_230
_position_on_page: 230
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_230.htm
by:
- mp_id: perdikis-giorgos
date: '2013-10-21'
heading: Ερώτηση με αρ. 23.06.010.03.230, ημερομηνίας 21ης Οκτωβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.230
text: |-
  «Έχω πληροφορηθεί ότι υπάρχει μία αδικαιολόγητη διάκριση σε βάρος ομάδας αυτοεργοδοτούμενων φορολογουμένων. Αναφέρομαι σε όσους πληρώνουν έκτακτη εισφορά με βάση τον περί Έκτακτης Εισφοράς Εργοδοτουμένων, Συνταξιούχων και Αυτοτελώς Εργαζομένων του Ιδιωτικού Τομέα Νόμο του 2011 [Νόμος αρ. 202(Ι) του 2011]. Σύμφωνα με την επεξήγηση του νόμου (αρ. εγκυκλίου 2012/3) του Τμήματος Εσωτερικών Προσόδων, η έκτακτη εισφορά καταβάλλεται από τους αυτοτελώς εργαζομένους με βάση το εισόδημά τους το οποίο “δεν μπορεί να είναι λιγότερο από το ποσό επί του οποίου υπολογίζεται η εισφορά για σκοπούς του περί Κοινωνικών Ασφαλίσεων Νόμου”, σύμφωνα με κατάλογο που επισυνάπτεται και ίσχυε μέχρι τις 6 Ιανουαρίου 2013. Το Τμήμα Εσωτερικών Προσόδων δεν αποδέχεται το αποτέλεσμα των ενστάσεων που υποβάλλονται στο Τμήμα Κοινωνικών Ασφαλίσεων για σκοπούς φορολόγησης των πραγματικών εισοδημάτων των αυτοτελώς εργαζομένων. Επιπλέον, το Τμήμα Εσωτερικών Προσόδων δε δέχεται αποδείξεις των πραγματικών πληρωμών και ζητά από εργαζομένους οι οποίοι λαμβάνουν εισοδήματα ως αυτοτελώς εργαζόμενοι ελεγμένους λογαριασμούς από λογιστή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους το Τμήμα Εσωτερικών Προσόδων υποχρεώνει τα αυτοτελώς εργαζόμενα πρόσωπα να υποβάλλουν ελεγμένους λογαριασμούς, αναγκάζοντάς τους έτσι να αποτείνονται σε λογιστή και να επωμίζονται το κόστος. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για ποιους λόγους το Τμήμα Εσωτερικών Προσόδων δεν αποδέχεται ως εισόδημα αυτό που προκύπτει έπειτα από υποβολή και έγκριση έντασης που υποβάλλεται στο Τμήμα Κοινωνικών Ασφαλίσεων για σκοπούς φορολόγησης των πραγματικών εισοδημάτων των αυτοτελώς εργαζομένων.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
