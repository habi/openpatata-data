_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_266.htm
by:
- Σαμψών Σωτήρης
date: '2003-11-26'
heading: Ερώτηση με αρ. 23.06.008.03.266, ημερομηνίας 26 Νοεμβρίου 2003, του βουλευτή
  εκλογικής περιφέρειας Αμμοχώστου κ. Σωτήρη Σαμψών
identifier: 23.06.008.03.266
text: |-
  «Στις 25 Σεπτεμβρίου 2003 περιβαλλοντιστές με αυτοκίνητα ενοικιάσεως αλώνιζαν την περιοχή Παραλιμνίου και χωρίς τη συνοδεία αστυνομικών ή μελών της Υπηρεσίας Θήρας εισέβαλαν κυριολεκτικά μέσα σε περιβόλια, αναζητώντας τεκμήρια, για να στοιχειοθετήσουν υποθέσεις κυνηγιού αμπελοπουλιών. Απέκοψαν κλαδιά δένδρων, σύρματα, σχοινιά, αχρήστευσαν λάστιχα και μπήκαν απρόσκλητοι σε υποστατικά που χρησιμοποιούνται ως μάντρες ή ως πρόχειρα καταλύματα από τους ιδιοκτήτες τους. Έγιναν επίσης καταγγελίες για κλοπές αυγών και πρόκληση αναστάτωσης στα ζώα των μαντρών.

  Παρακαλείται το αρμόδιο υπουργείων να πληροφορήσει τη Βουλή των Αντιπροσώπων για τα ακόλουθα:

  1. Ποιες είναι οι καταστροφές που προκάλεσαν οι επιδρομές των περιβαλλοντιστών σε περβόλια και υποστατικά στην περιοχή των Κοκκινοχωριών και ειδικότερα στην περιοχή Παραλιμνίου;

  2. Ποια μέτρα πρόκειται να ληφθούν για την ασφάλεια των περιουσιών και/ή της ιδιοκτησίας των ατόμων σ’ αυτές τις περιοχές;

  3. Ποια μέτρα πρόκειται να ληφθούν για αποφυγή της επανάληψης παρόμοιων επεισοδίων άσκησης βίας;»
