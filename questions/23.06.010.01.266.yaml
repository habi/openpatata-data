answers:
- http://www2.parliament.cy/parliamentgr/008-3f/23_06_010_01.266.htm
identifier: 23.06.010.01.266
question:
  by:
  - Μαυρίδης Μάριος
  date: '2011-11-15'
  text: |-
    «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για ποιο λόγο τα χρηματοπιστωτικά ιδρύματα έχουν αλλάξει το σύστημα με το οποίο παραχωρούν δάνεια στους πρόσφυγες στους οποίους το Υπουργείο Εσωτερικών έχει δώσει κυβερνητικά οικόπεδα αυτοστέγασης.

    Σημειώνεται ότι τα χρηματοπιστωτικά ιδρύματα αναφέρουν στους πρόσφυγες τη δικαιολογία ότι θα πρέπει να έχουν τίτλο ιδιοκτησίας του οικοπέδου που τους παραχωρήθηκε, κάτι που προηγουμένως δε γινόταν. Πώς ένας πρόσφυγας θα μπορέσει να πάρει τίτλο ιδιοκτησίας, προτού κτίσει το σπίτι του, από τη στιγμή που η κυβέρνηση δίνει τον τίτλο ιδιοκτησίας, αφότου κτίσει το σπίτι του; Επίσης, πώς θα κτίσει το σπίτι του, αν δεν του παραχωρηθεί δάνειο; Οι πρόσφυγες έχουν την επίσημη βεβαίωση από τον Υπουργό Εσωτερικών και τον έπαρχο της εκάστοτε επαρχίας και είναι με βάση αυτήν που έδιναν προηγουμένως οι τράπεζες δάνεια στους πρόσφυγες. Τώρα γιατί έχει αλλάξει αυτή η τακτική; Δεν μπορεί το Υπουργείο Εσωτερικών να ασκήσει κάποια πίεση;»
  title: Ερώτηση με αρ. 23.06.010.01.266, ημερομηνίας 15 Νοεμβρίου 2011, του βουλευτή
    εκλογικής περιφέρειας Κερύνειας κ. Μάριου Μαυρίδη
