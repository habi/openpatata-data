answer: http://www2.parliament.cy/parliamentgr/008_3g/23_06_010_03_622.htm
identifier: 23.06.010.03.622
question:
  by:
  - Περδίκης Γιώργος
  date: '2014-04-30'
  text: |
    «Έχω πληροφορηθεί ότι διάφορα τμήματα του δημοσίου έχουν πάρει την απόφαση να μην προσλαμβάνουν έκτακτο εποχικό προσωπικό για τη διενέργεια εποχικών εργασιών, αλλά να προχωρούν στην προκήρυξη προσφορών αγοράς υπηρεσιών.

    Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων ποια τμήματα και ποιες υπηρεσίες προχωρούν στην προκήρυξη προσφορών για αγορά υπηρεσιών για εποχικές εργασίες, ποιες πιστώσεις έχουν παραχωρηθεί για αυτό το σκοπό στον αντίστοιχο προϋπολογισμό του κάθε τμήματος ή της κάθε υπηρεσίας, καθώς και ποιες εταιρείες έχουν κερδίσει τέτοιες προσφορές κατά τα έτη 2011 μέχρι και 2014 για τέτοιας φύσεως εργασίες, αποστέλλοντας αναλυτικά στοιχεία για κάθε τμήμα ή υπηρεσία, περιλαμβανομένου και του σχετικού ποσού. Παράλληλα, παρακαλώ όπως ενημερωθεί η Βουλή των Αντιπροσώπων αν έχουν ενταχθεί στους όρους των συμβολαίων ρήτρες που να ακυρώνουν αυτόματα τέτοιες συμβάσεις, εάν προκύψει θέμα απασχόλησης ατόμων που δεν έχουν δικαίωμα εργοδότησης στην Κυπριακή Δημοκρατία ή μη απόδοσης των κοινωνικών ασφαλίσεων στους εργαζομένους αυτών των εταιρειών ή μη τήρησης των συλλογικών συμβάσεων που αφορούν το προσωπικό τους.»
  title: Ερώτηση με αρ. 23.06.010.03.622, ημερομηνίας 30 Απριλίου 2014, του βουλευτή εκλογικής περιφέρειας Λευκωσίας κ. Γιώργου Περδίκη
