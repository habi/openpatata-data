answers:
- http://www2.parliament.cy/parliamentgr/008_03c/23_06_009_01_013.htm
by:
- Περδίκης Γιώργος
date: '2006-08-02'
heading: Ερώτηση με αρ. 23.06.009.01.013, ημερομηνίας 2 Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.013
text: |-
  «Στις 15 Ιουλίου 2006 δημοσιεύματα των ημερήσιων εφημερίδων έκαναν λόγο για πρόταση που αφορά την επίλυση του προβλήματος της ιατροφαρμακευτικής περίθαλψης των κρατουμένων στις Κεντρικές Φυλακές, την οποία έχει συντάξει το Υπουργείο Υγείας. Σύμφωνα με τις πληροφορίες, η πρόταση αφορά, πρώτον, την άμεση κάλυψη των αναγκών με ιατρικό προσωπικό σε προσωρινή βάση και, δεύτερον, τη μόνιμη επίλυση του προβλήματος με προκήρυξη θέσεων από το Υπουργείο Υγείας, ώστε να τοποθετηθεί ιατρικό και νοσηλευτικό προσωπικό. Η πρόταση επρόκειτο να ανακοινωθεί από κοινού από τους Υπουργούς Υγείας και Δικαιοσύνης και Δημοσίας Τάξεως εντός των επόμενων ημερών σε επίσκεψη που θα πραγματοποιούσαν στις Κεντρικές Φυλακές.

  Παρακαλείται το αρμόδιο υπουργείο να δώσει τις ανάλογες πληροφορίες σχετικά με την εν λόγω πρόταση στη Βουλή των Αντιπροσώπων το συντομότερο.»
