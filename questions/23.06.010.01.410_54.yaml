_id: 23.06.010.01.410_54
_position_on_page: 54
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.410.htm
by:
- mp_id: perdikis-giorgos
date: '2012-01-27'
heading: Ερώτηση με αρ. 23.06.010.01.410, ημερομηνίας 27 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.410
text: |-
  «Έχω πληροφορηθεί ότι οι Τούρκοι που ζουν στις κατεχόμενες περιοχές επιδίδονται συστηματικά στην αλίευση ψαριών με ανεξέλεγκτη χρήση λανέιτ και χλωρίνης. Το ψάρεμα με χλωρίνη γίνεται κοντά σε βράχους και θαλασσινές σπηλιές, ενώ το ψάρεμα με λανέιτ γίνεται με τη ρίψη στη θάλασσα τεμαχίων ψωμιού εμβαπτισμένων στο θανατηφόρο υγρό. Το θέμα είχε καταγγελθεί και στο παρελθόν και είχε περιοριστεί κάπως το πρόβλημα. Τον τελευταίο καιρό εντούτοις παρατηρείται έξαρση του φαινομένου με πολλαπλές επιπτώσεις στο περιβάλλον και στην ανθρώπινη υγεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για το φαινόμενο που παρουσιάζεται στα κατεχόμενα, αν ανάλογα περιστατικά αλίευσης ψαριών με χλωρίνη και λανέιτ έχουν παρατηρηθεί και στις ελεύθερες περιοχές και ποια είναι τα μέτρα που λαμβάνονται σε τοπικό, αλλά και σε ευρωπαϊκό επίπεδο για την αντιμετώπιση του φαινομένου αυτού (π.χ. καταγγελία στην Ευρωπαϊκή Επιτροπή).»
