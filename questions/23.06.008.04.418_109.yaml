_id: 23.06.008.04.418_109
_position_on_page: 109
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_418.htm
by:
- mp_id: karas-antonis
date: '2004-11-16'
heading: Ερώτηση με αρ. 23.06.008.04.418, ημερομηνίας 16 Νοεμβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.418
text: |-
  «Μετά από ενημέρωση που είχα σχετικά με την εξασφάλιση του απαραίτητου ξενοδοχειακού εξοπλισμού στο νέο Γενικό Νοσοκομείο Αμμοχώστου, μετά λύπης μου παρατήρησα ότι υπάρχει αδικαιολόγητη καθυστέρηση στην προκήρυξη προσφορών, καθώς και στην οριστικοποίηση των καταλόγων ξενοδοχειακού εξοπλισμού, ώστε να διαφανεί ποια εξαρτήματα θα πρέπει να εξασφαλιστούν μέσα στα πλαίσια του συμβολαίου κατασκευής του όλου έργου.

  Όπως αντιλαμβάνεστε, η έγκαιρη εξασφάλιση του απαραίτητου ξενοδοχειακού εξοπλισμού είναι αναγκαία για την αποφυγή άλλων καθυστερήσεων στην αποπεράτωση του όλου έργου, την ομαλή λειτουργία του νοσοκομείου, καθώς και την αποφυγή οποιουδήποτε επιπρόσθετου κόστους.

  Δεδομένων των πιο πάνω, παρακαλείται το αρμόδιο υπουργείο να πληροφορήσει τη Βουλή των Αντιπροσώπων για την πορεία εξασφάλισης του εν λόγω εξοπλισμού στο νέο Γενικό Νοσοκομείο Αμμοχώστου, καθώς και σε ποιο στάδιο ευρίσκεται η διαδικασία προκήρυξης προσφορών και η οριστικοποίηση των καταλόγων του εν λόγω εξοπλισμού.»
