_id: 23.06.011.01.027_27
_position_on_page: 27
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_027.htm
by:
- mp_id: mylonas-pavlos
date: '2016-07-26'
heading: Ερώτηση με αρ. 23.06.011.01.027, ημερομηνίας 26 Ιουλίου 2016, του βουλευτή
  εκλογικής περιφέρειας Λεμεσού κ. Παύλου Μυλωνά
identifier: 23.06.011.01.027
text: |-
  «Παρακαλούμε τον αρμόδιο υπουργό να μας ενημερώσει σχετικά με την εξέλιξη της ποινικής δίωξης κατά του πρώην Αρχηγού της Εθνικής Φρουράς αντιστράτηγου εν αποστρατεία κ. Πέτρου Τσαλικίδη.

  Ο κ. Τσαλικίδης ήταν Αρχηγός του ΓΕΕΦ κατά την περίοδο της φονικής έκρηξης στο Μαρί, όπου έχασαν τη ζωή τους δεκατρείς συμπατριώτες μας. Γνωρίζουμε ότι η κυπριακή δικαιοσύνη είχε ασκήσει ποινική δίωξη κατά του κ. Τσαλικίδη, ο οποίος όμως επέστρεψε στην Ελλάδα και δεν παρουσιάστηκε στο δικαστήριο. Εναντίον του είχε εκδοθεί ευρωπαϊκό ένταλμα σύλληψης, το οποίο όμως δεν εκτελέστηκε, αφού με απόφαση του Εισαγγελέα Στρατοδικείου Αθηνών, ημερομηνίας 11 Ιουνίου 2012, αποφασίστηκε η άσκηση ποινικής δίωξης εναντίον του στην Ελλάδα και η μη εκτέλεση του ευρωπαϊκού εντάλματος σύλληψής του. Θα επιθυμούσαμε να μας ενημερώσει η κυπριακή πολιτεία αν παρακολουθεί το εν λόγω ζήτημα και πώς έχει εξελιχθεί.»
