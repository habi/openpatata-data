_sources:
- http://www2.parliament.cy/parliamentgr/008_02/chronological/008_02_HA.htm
answers:
- http://www2.parliament.cy/parliamentgr/008_03/23_06_008_01_040.htm
by:
- Γιάγκου Κίκης
date: '2001-11-30'
heading: Ερώτηση με αρ. 23.06.008.01.040 που υποβλήθηκε από το βουλευτή εκλογικής
  περιφέρειας Αμμοχώστου κ. Κίκη Γιάγκου στις 30 Νοεμβρίου 2001
identifier: 23.06.008.01.040
text: |-
  «Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  Πώς έχουν πληρωθεί τα £16,5 εκατομ. που ήταν το προϊόν πώλησης των μετοχών της “Cycom”, της οποίας κύριος μέτοχος ήταν ο κ. Μιχαλάκης Ζαμπέλας, όπως εδηλώθη στο χρηματιστήριο στις 23 Μαΐου 2000; Είναι αληθές ότι μέλος της Επιτροπής Κεφαλαιαγοράς ήταν από τους υπογράψαντες τα συμβόλαια Ζαμπέλα για την πώληση των μετοχών της “Cycom” προς την “Globalsoft”; Μέτοχοι της “Cycom” ήταν πρώην μέλος της Επιτροπής Κεφαλαιαγοράς και πρώην μέλος του χρηματιστηρίου;

  Είναι αληθές ότι μέρος των £16,5 εκατομ. έχει χρησιμοποιηθεί για αγορά μετοχών της “Globalsoft”; Από ποιους έχουν αγοραστεί και πού έχουν καταλήξει τα £16,5 εκατομ.;

  Αν όντως αυτή είναι η πραγματική συμφωνία, γιατί δεν έχει δηλωθεί στο χρηματιστήριο η πράξη, όπως προβλέπει ο νόμος; Αληθεύει ότι εντός του 1999 ο κ. Μιχαλάκης Ζαμπέλας και οι συνέταιροί του προγραμμάτιζαν δημοσιοποίηση της “Cycom” και πρόσφεραν μετοχές στο προσωπικό τους; Σε ποια τιμή εξετιμήθη τότε η μετοχή της “Cycom”;»
