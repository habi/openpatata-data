answers:
- http://www2.parliament.cy/parliamentgr/008-3f/23_06_010_02.097.htm
by:
- Μητσόπουλος Τάσος
date: '2012-09-13'
heading: Ερώτηση με αρ. 23.06.010.02.097, ημερομηνίας 13 Σεπτεμβρίου 2012, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.010.02.097
text: |-
  «Είναι γνωστό ότι οι Οδηγίες της ΕΕ για πράσινη ανάπτυξη και μείωση των εκπομπών αερίων του θερμοκηπίου προβλέπουν μεταξύ άλλων ότι όλα τα καινούρια κτίρια πρέπει μέχρι το 2020 να παράγουν επιτόπου σχεδόν όλη την ενέργεια που χρειάζονται. Βρισκόμαστε ήδη στο 2012 και είναι ζήτημα αν στην Κύπρο υπάρχουν κτίρια αυτών των προδιαγραφών, αυτάρκη δηλαδή σε ενεργειακή ζήτηση, την ώρα που στον ευρωπαϊκό χώρο υπάρχουν χιλιάδες. Τα δημόσια μάλιστα κτίρια, παλαιά ή νέα, καλούνται να εφαρμόσουν τις εν λόγω Οδηγίες δύο χρόνια πριν, το 2018 δηλαδή.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων:

  1. για το αν υπάρχει εθνικό σχέδιο δράσης για την εναρμόνιση της Κύπρου με τις συγκεκριμένες Οδηγίες και στόχους,

  2. για το αν έχουν δημοσιοποιηθεί -και ποια είναι αυτά- οικονομικά και άλλα κίνητρα, π.χ. τεχνική βοήθεια, χαμηλότοκα δάνεια κ.λπ., για να διευκολυνθεί η ανακαίνιση παλαιών και η κατασκευή νέων ιδιωτικών κτιρίων (η δημοσιοποίηση έπρεπε να είχε γίνει εντός του 2011),

  3. για το αν έχει ξεκινήσει η έκδοση πιστοποιητικών ενεργειακής απόδοσης για τα δημόσια κτίρια που επισκέπτεται το κοινό και είναι άνω των 500 τ.μ.»
