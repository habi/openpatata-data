_id: 23.06.011.01.026_26
_position_on_page: 26
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-07-26'
heading: Ερώτηση με αρ. 23.06.011.01.026, ημερομηνίας 26 Ιουλίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.026
text: |-
  «Έχω δεχθεί καταγγελίες από πολίτες και συγκεκριμένα από διερχόμενους οδηγούς ότι συχνά μεταφέρονται από τους Βρετανούς εκρηκτικά ή εύφλεκτα υλικά από το λιμάνι Λεμεσού προς τις βρετανικές βάσεις Ακρωτηρίου με τη συνοδεία αστυνομικών αυτοκινήτων, ασθενοφόρων κ.ο.κ. Η εικόνα δημιουργεί τρόμο και φόβο, αφού ανακαλεί στη μνήμη πρόσφατα θλιβερά γεγονότα. Οι πληροφορίες μου λένε ότι παρόμοιες μεταφορές γίνονται και από το αεροδρόμιο Λάρνακας. Το ερώτημα είναι γιατί οι Βρετανοί χρησιμοποιούν το λιμάνι Λεμεσού και το αεροδρόμιο Λάρνακας, αφού διαθέτουν οι ίδιοι αεροδρόμιο στο οποίο καθημερινά προσγειώνονται δεκάδες μεταγωγικά αεροσκάφη ικανά να μεταφέρουν μεγάλες ποσότητες υλικού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Τη συχνότητα που γίνονται αυτές οι μεταφορές εκρηκτικών ή άλλων επικίνδυνων υλικών.

  2. Είναι ασφαλισμένη η διαδρομή και έχουν αντιμετωπιστεί όλοι οι κίνδυνοι;

  3. Γιατί δεν παραπέμπονται οι Βρετανοί στη χρήση του δικού τους αεροδρομίου;»
