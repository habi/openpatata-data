_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Νικολαΐδης Νίκος
date: '2012-11-22'
heading: Ερώτηση με αρ. 23.06.010.02.328, ημερομηνίας 22 Νοεμβρίου 2012, του βουλευτή
  εκλογικής περιφέρειας Λεμεσού κ. Νίκου Νικολαΐδη
identifier: 23.06.010.02.328
text: |-
  «Όπως έχω ενημερωθεί, ο διευθυντής του Συμβουλίου Εγγραφής και Ελέγχου Εργοληπτών έχει υποβάλει οικειοθελώς την παραίτησή του με ισχύ από την 1η Μαΐου 2012.

  Το διοικητικό συμβούλιο με απόφαση ημερομηνίας 12 Μαρτίου 2012 εισηγήθηκε στο Υπουργείο Συγκοινωνιών και Έργων να αναθέσει στον πρόεδρο του διοικητικού συμβουλίου Ανδρέα Κωνσταντινίδη την εκτέλεση των καθηκόντων του αναπληρωτή διευθυντή.

  Ο γενικός διευθυντής του Υπουργείου Συγκοινωνιών και Έργων με επιστολή του στις 18 Σεπτεμβρίου 2012 απάντησε αρνητικά στην εισήγηση του διοικητικού συμβουλίου, με αποτέλεσμα το Συμβούλιο να μην μπορεί να λειτουργήσει ομαλά.

  Νοουμένου ότι η άμεση πλήρωση ή έστω η αναπλήρωση της θέσης του διευθυντή είναι ζωτικής σημασίας για τη λειτουργία του οργανισμού, παρακαλείται ο αρμόδιος υπουργός να ενημερώσει τη Βουλή των Αντιπροσώπων τι προτίθεται να πράξει σχετικά με την πλήρωση ή αναπλήρωση της θέσης του διευθυντή του Συμβουλίου Εγγραφής και Ελέγχου Εργοληπτών.»
