answers:
- http://www2.parliament.cy/parliamentgr/008_3g/23_06_010_04_615-616.htm
identifier: 23.06.010.04.615
question:
  by:
  - Περδίκης Γιώργος
  date: '2015-06-08'
  text: |-
    «Από παλαιότερη απάντηση του Υπουργού Παιδείας και Πολιτισμού κ. Κώστα Καδή σε ερώτησή μου με αρ. φακ. 23.06.10.04.272 αναφορικά με τα κονδύλια που διατίθενται για την προώθηση του κυπριακού κινηματογράφου, τον αριθμό των υπαλλήλων που απασχολούνται στο υπουργείο για την προώθηση και τη στήριξη του κυπριακού κινηματογράφου, καθώς και για το σχέδιο ανάπτυξης του κυπριακού κινηματογράφου, τους σχεδιασμούς του υπουργείου και τα κίνητρα που παρέχονται σε ξένους επενδυτές, ώστε η Κύπρος να καταστεί κινηματογραφικό κέντρο, πληροφορήθηκα ότι τα κονδύλια που αφορούν τη στήριξη και την προώθηση του κινηματογράφου έχουν μειωθεί. Αναφορικά με το κονδύλι των Πολιτιστικών Υπηρεσιών για την “Παραγωγή Κινηματογραφικών Ταινιών” ο Υπουργός με πληροφόρησε ότι το Υπουργείο Παιδείας και Πολιτισμού βρισκόταν σε διαπραγμάτευση με το Υπουργείο Οικονομικών για αύξηση του κονδυλίου εντός του 2016.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν το κονδύλι των Πολιτιστικών Υπηρεσιών για την «Παραγωγή Κινηματογραφικών Ταινιών” θα αυξηθεί εντός του 2016, καθώς και αν προτίθεται να διαπραγματευτεί με το Υπουργείο Οικονομικών για αύξηση των κονδυλίων που αφορούν την “Ενθάρρυνση Κινηματογραφικής Τέχνης και Κίνησης για την Ανάπτυξη του Κινηματογράφου” και του κονδυλίου που αφορά “Επιχορηγήσεις Πολιτιστικών Φορέων και Ατόμων για Πολιτιστικές Δραστηριότητες”.»
  title: Ερώτηση με αρ. 23.06.010.04.615, ημερομηνίας 8 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
