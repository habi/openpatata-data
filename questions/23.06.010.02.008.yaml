answers:
- http://www2.parliament.cy/parliamentgr/008-3f/23_06_010_02.008.htm
identifier: 23.06.010.02.008
question:
  by:
  - Περδίκης Γιώργος
  date: '2012-08-07'
  text: |-
    «Επειδή έχω γίνει αποδέκτης πολλών παραπόνων, ακόμα και από Τουρκοκυπρίους, για την ανεξέλεγκτη παροχή ιατρικών υπηρεσιών σε Τουρκοκυπρίους που διαμένουν στα κατεχόμενα και επειδή η εντύπωση που μου δίνεται είναι ότι αυτό το μέτρο, αντί να βοηθά στην οικοδόμηση καλών σχέσεων μεταξύ των δύο εθνικών κοινοτήτων, τελικά λειτουργεί εντελώς αντίθετα, αφού δημιουργεί αντιδράσεις ανάμεσα στους Ελληνοκυπρίους που αναμένουν να εξυπηρετηθούν από τις ιατρικές υπηρεσίες της Κυπριακής Δημοκρατίας, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

    1. Ποια είναι η διαδικασία έκδοσης κάρτας δωρεάν ιατροφαρμακευτικής περίθαλψης για τους Τουρκοκυπρίους, ποια για τους Ελληνοκυπρίους και ποια για τους αλλοδαπούς και κοινοτικούς;

    2. Πόσοι Τουρκοκύπριοι κατέχουν κάρτα δωρεάν ιατροφαρμακευτικής περίθαλψης από τα κρατικά νοσηλευτήρια;

    3. Πόσο στοιχίζει στο κράτος κάθε χρόνο η παροχή αυτής της υπηρεσίας;

    4. Υπάρχουν εισοδηματικά κριτήρια σε σχέση με εισοδήματα ή περιουσία στις ελεύθερες περιοχές; Υπάρχει οποιαδήποτε άλλη δέσμευση για την εισοδηματική κατάσταση του Τουρκοκύπριου αιτητή;»
  title: Ερώτηση με αρ. 23.06.010.02.008, ημερομηνίας 7 Αυγούστου 2012, του βουλευτή
    εκλογικής περιφέρειας Λευκωσίας κ. Γιώργου Περδίκη
