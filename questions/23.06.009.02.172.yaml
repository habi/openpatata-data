_sources:
- http://www2.parliament.cy/parliamentgr/008_02/chronological/008_02_TB.htm
answers: []
by:
- Χατζηγιάννης Κυριάκος
date: '2007-10-25'
heading: Ερώτηση με αρ. 23.06.009.02.172, ημερομηνίας 25 Οκτωβρίου 2007, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.02.172
text: |-
  «Η κοινοπραξία ασφάλισης οχημάτων ενοικίασης, ταξί και λεωφορείων είναι ο μοναδικός στην αγορά φορέας ασφάλισης οχημάτων.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων κατά πόσο ο Επίτροπος Προστασίας Ανταγωνισμού έχει επιληφθεί του θέματος σε σχέση με τον καθορισμό των ασφαλίστρων.

  Η ερώτηση αυτή γίνεται μετά από έντονα παράπονα κατόχων αυτοκινήτων ενοικίασης οι οποίοι βλέπουν να επηρεάζονται τα συμφέροντά τους από την επιβολή ασφαλίστρων, χωρίς να υπάρχει δυνατότητα λειτουργίας ελεύθερου ανταγωνισμού.

  Λόγω του ότι η πιο πάνω υπηρεσία προσφέρεται σε συνθήκες μονοπωλίου στην αγορά, φαίνεται να υπάρχει απόλυτη προσυνεννόηση αναφορικά με τις τιμές στο πλαίσιο της κοινοπραξίας. Αξίζει να τονίσω ότι η δική μου αναφορά έχει να κάνει μόνο με την ασφάλιση οχημάτων ενοικίασης, ταξί και λεωφορείων, η οποία δεν προσφέρεται από τις υπόλοιπες ασφαλιστικές εταιρείες αλλά μόνο από τις εταιρείες-μετόχους της κοινοπραξίας. Με άλλα λόγια, στην “ασφάλιση χρήσεων μεγάλου κινδύνου” φαίνεται να υπάρχει μία απόλυτη προσυνεννόηση για τις τιμές, γεγονός που επιβάλλεται να εξετασθεί άμεσα από την Επιτροπή Προστασίας Ανταγωνισμού. Οι καταναλωτές στη συγκεκριμένη περίπτωση δεν έχουν τη δυνατότητα να αμυνθούν, αφού ο ανταγωνισμός είναι στρεβλωμένος. Ως εκ τούτου, κρίνω αναγκαίο όπως τάχιστα προχωρήσετε στην εξέταση των τιμών και μας ενημερώσετε σχετικά.»
