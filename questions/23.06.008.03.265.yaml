answers:
- http://www2.parliament.cy/parliamentgr/008_03/23_06_008_03_265.htm
by:
- Περδίκης Γιώργος
date: '2003-11-21'
heading: Ερώτηση με αρ. 23.06.008.03.265, ημερομηνίας 21ης Νοεμβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.265
text: |-
  «Έχω πληροφορηθεί ότι η Κύπρος κατατάσσεται ανάμεσα στις πρώτες θέσεις των ευρωπαϊκών χωρών όσον αφορά τον αριθμό αργιών στη δημόσια εκπαίδευση. Πολλοί διερωτώνται γιατί ακόμα εορτάζονται με αργία πολλές επέτειοι ή θρησκευτικές εορτές στη δημόσια εκπαίδευση, όταν αυτές δεν είναι δημόσιες αργίες. Η μείωση των διδακτικών ωρών εξαιτίας των αργιών, αλλά και τα ιδιαίτερα προβλήματα που δημιουργούνται σε οικογένειες στις οποίες τυγχάνει να εργάζονται και οι δυο γονείς είναι αναντίλεκτα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν μελετάται η κατάργηση κάποιων αργιών στη δημόσια εκπαίδευση ή η αναδιάταξή τους στο χρονιαίο πρόγραμμα (π.χ. των ονομαστηρίων του εκάστοτε αρχιεπισκόπου), ώστε να εναρμονιστούμε με τα ευρωπαϊκά δεδομένα.»
