_id: 23.06.010.01.756_399
_position_on_page: 399
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.756.htm
by:
- mp_id: perdikis-giorgos
date: '2012-04-20'
heading: Ερώτηση με αρ. 23.06.010.01.756, ημερομηνίας 20 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.756
text: |-
  «Έχω πληροφορηθεί ότι η Εθνική Φρουρά διεξάγει ασκήσεις μέσα στη λίμνη Παραλιμνίου, η οποία έχει οριοθετηθεί ως ευρύτερη περιοχή προστασίας της φύσης. Σύμφωνα με τις πληροφορίες μου, η Εθνική Φρουρά φέρεται να μην είναι διατεθειμένη να τερματίσει τις ασκήσεις μέσα στην προστατευόμενη περιοχή. Η πρακτική αυτή καταστρέφει ένα μοναδικό βιότοπο της Κύπρου ευρωπαϊκής σημασίας, αφού εκεί βρίσκεται το ενδιαίτημα ενός σπάνιου ερπετού το οποίο κινδυνεύει σοβαρά να εξαφανιστεί, του νερόφιδου “natrix-natrix”. Ιδιαίτερη ανησυχία προκαλεί η πληροφορία ότι η λίμνη Παραλιμνίου χρησιμοποιείται και ως πεδίο βολής όπλων καμπύλης τροχιάς (όλμων). Εάν αληθεύουν αυτές οι πληροφορίες, πρόκειται για ένα πολύ μεγάλο περιβαλλοντικό πρόβλημα το οποίο θα οδηγήσει τη χώρα μας σε καταδίκη από το Ευρωπαϊκό Δικαστήριο, αφού προφανώς καταστρέφεται ένας μοναδικός βιότοπος.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να διατάξει τον άμεσο τερματισμό της χρήσης της λίμνης Παραλιμνίου για οποιεσδήποτε μορφής στρατιωτικές ασκήσεις.»
