_position_on_page: 86
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.086.htm
by:
- Περδίκης Γιώργος
date: '2012-09-05'
heading: Ερώτηση με αρ. 23.06.010.02.086, ημερομηνίας 5 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.086
text: |-
  «Έχω πληροφορηθεί ότι οι κατοχικές αρχές δημιουργούν συχνά διάφορα προβλήματα σε Τουρκοκυπρίους που διαμένουν μόνιμα στις ελεύθερες περιοχές, όταν αυτοί επιχειρούν να επισκεφθούν συγγενείς ή φίλους στα κατεχόμενα. Πρόσφατα απαγόρευσαν σε Τουρκοκύπριο που διαμένει στις ελεύθερες περιοχές να διέλθει από το οδόφραγμα του Αγίου Δομετίου, επειδή παρουσίασε ταυτότητα της Κυπριακής Δημοκρατίας. Οι πληροφορίες μου είναι ότι απαγορεύεται από τις κατοχικές αρχές σε Τουρκοκυπρίους να χρησιμοποιούν τις ταυτότητες που τους έχει εκδώσει η Κυπριακή Δημοκρατία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον τρόπο που αντιμετωπίζονται αυτές οι πρακτικές των κατοχικών αρχών και αν προστατεύονται οι Τουρκοκύπριοι κάτοικοι των ελεύθερων περιοχών από την τουρκική αυθαιρεσία.»
