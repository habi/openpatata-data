answers:
- http://www2.parliament.cy/parliamentgr/008_03/23_06_008_02_268.htm
by:
- Παπαδοπούλου Αντιγόνη
date: '2003-04-09'
heading: Ερώτηση με αρ. 23.06.008.02.268 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου στις 9 Απριλίου 2003.
identifier: 23.06.008.02.268
text: |-
  «Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Τι προτίθεται να πράξει, ώστε να αντιμετωπίσει την ακαταστασία που περιβάλλει εγκαταλειμμένα υποστατικά φαρμών στην κτηνοτροφική περιοχή Τσερίου, τα οποία αποτελούν μόνιμη εστία οχληρίας;

  2. Τι γίνεται με τα πλείστα από τα υποστατικά τα οποία εγκαταλείπουν οι κάτοχοί τους και δε χρησιμοποιούνται πλέον, καθώς επίσης με τα παράνομα σπίτια που κτίστηκαν χωρίς άδεια σε περιουσία που υπάγεται στον έλεγχο του Υπουργείου Γεωργίας, Φυσικών Πόρων και Περιβάλλοντος;

  Σημειωτέον ότι η εν λόγω περιοχή κατάντησε σκουπιδότοπος όπου ρίπτονται κουφάρια ζώων και άλλες ακαθαρσίες, μολύνοντας τα επιφανειακά και υπόγεια ύδατα της περιοχής, μεταφέροντας ασθένειες και υποθάλποντας την παρουσία τρωκτικών, ποντικών και άλλων ζώων.»
