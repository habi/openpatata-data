_id: 23.06.010.03.349_349
_position_on_page: 349
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_349.htm
by:
- mp_id: perdikis-giorgos
date: '2013-11-27'
heading: Ερώτηση με αρ. 23.06.010.03.349, ημερομηνίας 27 Νοεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.349
text: |-
  «Έχω πληροφορηθεί ότι σε εκδήλωση που πραγματοποιήθηκε στις 20 Νοεμβρίου 2013 από το σύνδεσμο “Φίλοι της Λευκωσίας” ο Υπουργός Συγκοινωνιών και Έργων αποκάλυψε ότι τα χρήματα που είχαν δοθεί και συνεχίζουν να δίνονται από τον Οργανισμό Προγνωστικών Αγώνων Ποδοσφαίρου (ΟΠΑΠ), αλλά και από άλλες πηγές (π.χ. τέλη εισόδου σε αρχαιολογικούς χώρους) με σκοπό την ανέγερση του νέου αρχαιολογικού μουσείου έχουν δαπανηθεί και συνεχίζουν να δαπανώνται από το κράτος για κάλυψη άλλων αναγκών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πού έχουν δαπανηθεί τα χρήματα που προορίζονταν για την ανέγερση του νέου αρχαιολογικού μουσείου, αν έχει ενημερωθεί ο ΟΠΑΠ ότι τα χρήματα που προσφέρει στο κράτος δαπανώνται για άλλους σκοπούς, αν εξακολουθεί ο ΟΠΑΠ να προσφέρει χρήματα στο κράτος για το σκοπό αυτό, καθώς και αν επιτρέπεται να δαπανώνται ποσά που δίνονται ως εισφορά στο κράτος από νομικά ή φυσικά πρόσωπα για άλλους σκοπούς, αντί αυτών για τους οποίους εισφέρονται.

  Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η ανέγερση του αρχαιολογικού μουσείου και αν έχει ολοκληρωθεί ο αρχιτεκτονικός διαγωνισμός.»
