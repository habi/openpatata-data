answers:
- http://www2.parliament.cy/parliamentgr/008_03d/23_06_009_03_337.htm
identifier: 23.06.009.03.337
question:
  by:
  - Στυλιανίδης Χρήστος
  date: '2009-01-27'
  text: |-
    «Στην απάντησή του, ημερομηνίας 3 Ιουνίου 2008, σε προηγούμενη ερώτησή μου για τον τομέα της έρευνας και ανάπτυξης (Ε&Α), ο Υπουργός Οικονομικών πληροφορούσε τη Βουλή των Αντιπροσώπων, μεταξύ άλλων, για τα ακόλουθα:

    “…Η μέχρι τώρα συνεισφορά του ιδιωτικού τομέα σε δαπάνες Ε&Α θεωρείται πενιχρή, αφού φτάνει μόλις το 17% των συνολικών ερευνητικών δαπανών, ενώ ο στόχος που έθεσε η ΕΕ στη Βαρκελώνη για το 2010 αναφέρει ότι η συνεισφορά του ιδιωτικού τομέα θα πρέπει να είναι τουλάχιστον τα 2/3 του συνόλου.

    …Το Υπουργικό Συμβούλιο αποφάσισε την αναδιοργάνωση/αναδόμηση του συστήματος έρευνας/τεχνολογίας/καινοτομίας. Οι βασικές συνιστώσες του συστήματος είναι οι εξής:

    · Εθνικό Συμβούλιο Έρευνας και Καινοτομίας (ΕΣΕΚ)

    Θα αποτελεί το ανώτατο όργανο στη συνολική δομή του συστήματος και θα έχει την αποκλειστική ευθύνη για τον καθορισμό της μακροχρόνιας στρατηγικής. Θα προεδρεύεται από τον ίδιο τον Πρόεδρο της Δημοκρατίας.

    · Κυπριακό Επιστημονικό Συμβούλιο

    Θα είναι συμβουλευτικό επιστημονικό σώμα αποτελούμενο από 10-15 μέλη, διακεκριμένους επιστήμονες μεγάλης εμβέλειας. Κύρια αποστολή του θα είναι η παροχή εισηγήσεων προς το ΕΣΕΚ για τις θεματικές προτεραιότητες και την ευρύτερη αναπτυξιακή στρατηγική.”.

    Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα ακόλουθα:

    1. Με ποιους τρόπους ενθαρρύνεται από το κράτος ο ιδιωτικός τομέας να αυξήσει τη συνεισφορά του σε δαπάνες Ε&Α και ποια η ανταπόκρισή του;

    2. Ποιες είναι οι μέχρι σήμερα προτάσεις του Κυπριακού Επιστημονικού Συμβουλίου και ποιο το περιεχόμενο της μακροχρόνιας στρατηγικής από το ΕΣΕΚ;»
  title: Ερώτηση με αρ. 23.06.009.03.337, ημερομηνίας 27 Ιανουαρίου 2009, του βουλευτή
    εκλογικής περιφέρειας Λευκωσίας κ. Χρήστου Στυλιανίδη
