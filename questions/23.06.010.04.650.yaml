answers: []
identifier: 23.06.010.04.650
question:
  by:
  - Περδίκης Γιώργος
  date: '2015-06-25'
  text: |-
    «Σε πρόσφατη συνάντηση που είχα με συνδικαλιστικές οργανώσεις των ξενοδοχοϋπαλλήλων ενημερώθηκα για τα προβλήματα που αντιμετωπίζουν οι εργαζόμενοι στα ξενοδοχεία. Αίτημα των εργαζομένων είναι όπως ρυθμιστούν νομοθετικά βασικά δικαιώματα στο χώρο εργασίας τους. Συγκεκριμένα, ζητούν να καθοριστεί ελάχιστος μισθός πρόσληψης, να κατοχυρωθεί ο 13ος μισθός, να περιοριστεί η απασχόληση μαθητών και σπουδαστών, ώστε να μην πληρούν κανονικές θέσεις εργασίας, να καθοριστεί πενταήμερη εβδομάδα εργασίας, να καθοριστούν οι αργίες και οι γιορτές, να γίνει υποχρεωτική η γνώση της ελληνικής γλώσσας και να γίνει υποχρεωτική η εφαρμογή των προτύπων επαγγελματικών προσόντων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει τα πιο πάνω αιτήματα των εργαζομένων στα ξενοδοχεία και να ρυθμίσει νομοθετικά τα δικαιώματα των εργαζομένων, όπως αναφέρονται πιο πάνω.»
  title: Ερώτηση με αρ. 23.06.010.04.650, ημερομηνίας 25 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
