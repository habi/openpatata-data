answers: []
identifier: 23.06.010.03.229
question:
  by:
  - Περδίκης Γιώργος
  date: '2013-10-21'
  text: |-
    «Έχω πληροφορηθεί ότι οι παραλιακοί δήμοι δεν μπορούν να επιβάλλουν τέλος αποκομιδής σκυβάλων σε σκάφη που εκτελούν παράκτιες κρουαζιέρες και σε σκάφη αναψυχής που ελλιμενίζονται στα αλιευτικά καταφύγια. Τα εν λόγω σκάφη παράγουν μεγάλες ποσότητες αποβλήτων ετησίως εξαιτίας του σερβιρίσματος φαγητού κατά τη διάρκεια των κρουαζιέρων και τοποθετούν στους μόλους των λιμανιών τα σκύβαλά τους, τα οποία συλλέγονται από τους δήμους, χωρίς οι δήμοι να έχουν το δικαίωμα επιβολής οποιουδήποτε τέλους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο τροποποίησης του περί Δήμων Νόμου, έτσι ώστε να επιβάλλεται τέλος αποκομιδής σκυβάλων σε σκάφη που εκτελούν παράκτιες κρουαζιέρες και σκάφη αναψυχής.»
  title: Ερώτηση με αρ. 23.06.010.03.229, ημερομηνίας 21ης Οκτωβρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
