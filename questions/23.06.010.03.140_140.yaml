_position_on_page: 140
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_140.htm
by:
- Φακοντής Αντρέας
date: '2013-09-16'
heading: Ερώτηση με αρ. 23.06.010.03.140, ημερομηνίας 16 Σεπτεμβρίου 2013, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.010.03.140
text: |-
  «Πρόσφατα έχω ενημερωθεί για το αίτημα της Αρδευτικής Επιτροπής Ξυλά Λεμώνας και του κοινοτικού συμβουλίου Λεμώνας για σύνδεση του Αρδευτικού Τμήματος Ξυλά Λεμώνας με τον αγωγό του φράγματος Κανναβιούς.

  Λόγω του ότι το νερό της γεώτρησης είναι θειούχο, με αποτέλεσμα να προκαλούνται πολλά προβλήματα στους αγωγούς και στην τουρμπίνα, αλλά και λόγω της σημαντικής αύξησης της τιμής του ρεύματος, το κόστος λειτουργίας της τουρμπίνας είναι τεράστιο.

  Ο αγωγός του φράγματος Κανναβιούς περνά δίπλα από τον αγωγό της γεώτρησης, αλλά η αρδευτική επιτροπή δεν μπόρεσε μέχρι τώρα να εξασφαλίσει έγκριση για σύνδεση. Σημειώνεται ότι τα τελευταία χρόνια το φράγμα υπερχειλίζει από το Μάιο και το νερό καταλήγει στη θάλασσα.

  Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων κατά πόσο μελετάται το ενδεχόμενο σύνδεσης του Αρδευτικού Τμήματος Ξυλά Λεμώνας με τον αγωγό του φράγματος Κανναβιούς και, εάν ναι, ποια τα χρονοδιαγράμματα που τίθενται για τη σύνδεση αυτή.»
