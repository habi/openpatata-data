_id: 23.06.011.01.030_30
_position_on_page: 30
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-07-27'
heading: Ερώτηση με αρ. 23.06.011.01.030, ημερομηνίας 27 Ιουλίου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.030
text: |-
  «Έχω πληροφορηθεί από το δελτίο τύπου της Ευρωπαϊκής Επιτροπής, ημερομηνίας 22 Ιουλίου, ότι η Ευρωπαϊκή Επιτροπή απέστειλε αιτιολογημένη γνώμη σε οκτώ κράτη μέλη, μεταξύ των οποίων και η Κύπρος, και ζητά όπως μεταφέρουν την Οδηγία 2014/60/ΕΕ σχετικά με τα πολιτιστικά αγαθά που έχουν χαρακτηριστεί ή οριστεί από ένα κράτος μέλος τα οποία έχουν απομακρυνθεί παράνομα από το έδαφος κράτους μέλους της Ευρωπαϊκής Ένωσης. Σύμφωνα με το δελτίο τύπου, η νέα Οδηγία αποτελεί αναδιατύπωση της Οδηγίας 93/7/ΕΟΚ και έχει ως στόχο να συμφιλιώσει τη θεμελιώδη αρχή της ελεύθερης κυκλοφορίας των εμπορευμάτων με την προστασία των εθνικών θησαυρών. Η Οδηγία θα έπρεπε να είχε μεταφερθεί στο εθνικό δίκαιο έως τις 19 Δεκεμβρίου 2015 και η Κυπριακή Δημοκρατία δεν έχει κοινοποιήσει ακόμη στην Ευρωπαϊκή Επιτροπή την πλήρη μεταφορά της Οδηγίας στο εθνικό της δίκαιο. Σύμφωνα με το δελτίο τύπου, η Κυπριακή Δημοκρατία έχει δύο μήνες στη διάθεσή της, για να κοινοποιήσει στην Ευρωπαϊκή Επιτροπή την πλήρη μεταφορά της Οδηγίας.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τους λόγους για τους οποίους καθυστέρησε η μεταφορά της Οδηγίας 2014/60/ΕΕ στο εθνικό μας δίκαιο και πότε αναμένεται να κατατεθεί το σχετικό νομοσχέδιο στη Βουλή των Αντιπροσώπων.»
