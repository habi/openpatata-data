_id: 23.06.010.02.067_67
_position_on_page: 67
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.067.htm
by:
- mp_id: perdikis-giorgos
date: '2012-08-30'
heading: Ερώτηση με αρ. 23.06.010.02.067, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.067
text: |-
  «Έχω διαπιστώσει ότι η λήψη των δημόσιων τηλεοπτικών καναλιών ΡΙΚ1 και ΡΙΚ2 σε πολλές περιοχές της Κύπρου μετά τη μετάβαση στην ψηφιακή τεχνολογία είναι ελλιπής και ανεπαρκής. Ταυτόχρονα, μαθαίνουμε ότι η ψηφιακή πλατφόρμα αντιμετωπίζει προβλήματα βιωσιμότητας. Σημειώνεται ότι, για να γίνει η ομαλή μετάβαση στην ψηφιακή τεχνολογία και για να διευκολυνθεί ο εποπτικός και συντονιστικός ρόλος της Αρχής Ραδιοτηλεόρασης, η κυβέρνηση ζήτησε από τη Βουλή των Αντιπροσώπων το διορισμό εκτελεστικού προέδρου, που εγκρίθηκε, για πρώτη φορά στην ιστορία του θεσμού της Αρχής Ραδιοτηλεόρασης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί παρουσιάζονται όλα αυτά τα προβλήματα από τη μεταφορά στην ψηφιακή τεχνολογία και ποιες οι ευθύνες της Αρχής Ραδιοτηλεόρασης.»
