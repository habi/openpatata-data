answers: []
identifier: 23.06.010.05.089
question:
  by:
  - Περδίκης Γιώργος
  date: '2015-08-27'
  text: |-
    «Έχω πληροφορηθεί για τα προβλήματα που αντιμετωπίζουν οι μη μόνιμοι κάτοικοι του τουρκοκυπριακού χωριού Φάλεια, που βρίσκεται στην επαρχία Πάφου, εξαιτίας της μη παροχής ηλεκτρικού ρεύματος και νερού. Σύμφωνα με τις πληροφορίες μου, οι μη μόνιμοι κάτοικοι του χωριού έχουν κάνει μεγάλες προσπάθειες να αναστηλώσουν το εγκαταλελειμμένο χωριό και η μη παροχή βασικών αγαθών (νερό, ρεύμα, οδικό δίκτυο) δυσχεραίνει το έργο τους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προβεί σε διαβήματα, έτσι ώστε οι μη μόνιμοι κάτοικοι του χωριού Φάλεια να αποκτήσουν πρόσβαση σε ηλεκτρικό ρεύμα και νερό, καθώς και αν προτίθεται να δώσει οδηγίες, έτσι ώστε να ξεκινήσει η επισκευή των δρόμων του χωριού.»
  title: Ερώτηση με αρ. 23.06.010.05.089, ημερομηνίας 27 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
