_position_on_page: 84
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_433.htm
by:
- Ευαγόρου Σταύρος
date: '2015-02-13'
heading: Ερώτηση με αρ. 23.06.010.04.433, ημερομηνίας 13 Φεβρουαρίου 2015, του βουλευτή
  εκλογικής περιφέρειας Αμμοχώστου κ. Σταύρου Ευαγόρου
identifier: 23.06.010.04.433
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τις ενέργειες στις οποίες προτίθεται να προβεί σε σχέση με τη δέσμευση της κυβέρνησης για καταβολή του 75% του ποσού της μερίδας του κάθε εργαζομένου στα ταμεία προνοίας.

  Σε σχετική επιστολή του Υπουργού Οικονομικών, ημερομηνίας 23 Μαΐου 2013, με παραλήπτη τον Πρόεδρο της Βουλής των Αντιπροσώπων, η οποία συνάπτεται για εύκολη αναφορά, καταγράφονται οι προθέσεις της κυβέρνησης για το σύνολο των ταμείων προνοίας ως καταθετών. Παρακαλείστε όπως ενημερώσετε τη Βουλή για τις ενέργειες που περιγράφονται στην επιστολή, καθώς και αν τις έχετε κάνει πραγματικότητα.

  Παραμένει το ερώτημα και ζητείται όπως ενημερωθεί αρμοδίως η Βουλή των Αντιπροσώπων για την αποκατάσταση των ταμείων προνοίας που αφορούν τους εργαζομένους της πρώην Λαϊκής Τράπεζας, καθώς και τους νυν και πρώην εργαζομένους της Τράπεζας Κύπρου.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
