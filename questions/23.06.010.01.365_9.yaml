_id: 23.06.010.01.365_9
_position_on_page: 9
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.365.htm
by:
- mp_id: perdikis-giorgos
date: '2012-01-12'
heading: Ερώτηση με αρ. 23.06.010.01.365, ημερομηνίας 12 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.365
text: |-
  «Έχω πληροφορηθεί ότι το Ευρωπαϊκό Κοινοβούλιο ψήφισε, στις 13 Δεκεμβρίου 2011, νέα Οδηγία που αφορά την ενιαία άδεια εργασίας και διαμονής σε μη Ευρωπαίους εργαζομένους. Σύμφωνα με την Οδηγία, οι υπήκοοι τρίτων χωρών που εργάζονται νόμιμα στην Ευρωπαϊκή Ένωση θα έχουν δικαιώματα ανάλογα με αυτά των Ευρωπαίων όσον αφορά τις συνθήκες εργασίας, τις συντάξεις, την ασφάλιση και την πρόσβαση στις δημόσιες υπηρεσίες. Η Οδηγία αυτή θα δίνει τη δυνατότητα στους αλλοδαπούς εργαζομένους να αποκτούν άδεια εργασίας και διαμονής μέσω μιας ενιαίας διαδικασίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερη η κυβέρνηση για τη νέα Οδηγία που έχει ψηφιστεί από το Ευρωπαϊκό Κοινοβούλιο, ποιες θα είναι οι συνέπειες από την εφαρμογή της Οδηγίας και αν έχει τροχοδρομηθεί η λήψη μέτρων που θα μετριάσουν τις επιπτώσεις που θα επιφέρει η εναρμόνιση με την εν λόγω Οδηγία.»
