answers:
- http://www2.parliament.cy/parliamentgr/008_03/23_06_008_02_445.htm
by:
- Αγαπίου Άγις
date: '2003-07-04'
heading: Ερώτηση με αρ. 23.06.008.02.445 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου στις 4 Ιουλίου 2003
identifier: 23.06.008.02.445
text: |-
  «Κατά την πρόσφατη επίσκεψή μας στο χωριό Παρεκκλησιά της επαρχίας Λεμεσού και τη συνάντηση που είχαμε με τον πρόεδρο και τον αντιπρόεδρο του κοινοτικού συμβουλίου, μας ζήτησαν να θέσουμε ενώπιον των αρμοδίων τα θέματα που αφορούν την ασφαλή διέλευση των βαρέων οχημάτων που κατευθύνονται από και προς τα λατομεία που λειτουργούν στην περιοχή τους, καθώς και τη συμπλήρωση του δρόμου Παρεκκλησιάς προς το σκοπευτήριο.

  Καλείται συνεπώς το αρμόδιο υπουργείο όπως ενημερώσει τη Βουλή των Αντιπροσώπων για τα ακόλουθα:

  1. Ποια μέτρα έλαβε ή προτίθεται να λάβει, για να εξασφαλίσει την ασφάλεια των κατοίκων και ιδιαίτερα των πεζών της περιοχής από κίνδυνο που τυχόν να υπάρξει από τη διέλευση των βαρέων οχημάτων που κατευθύνονται από και προς τα λατομεία;

  2. Έχει γίνει οποιοσδήποτε προγραμματισμός για τη δημιουργία μελέτης και έχει καθορισθεί χρονοδιάγραμμα για συμπλήρωση του δρόμου Παρεκκλησιάς προς το σκοπευτήριο;»
