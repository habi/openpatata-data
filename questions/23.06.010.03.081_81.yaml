_position_on_page: 81
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_081.htm
by:
- Περδίκης Γιώργος
date: '2013-08-28'
heading: Ερώτηση με αρ. 23.06.010.03.081, ημερομηνίας 28 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.081
text: |-
  «Έχω πληροφορηθεί ότι το Κέντρο Διημερεύουσας Φροντίδας Σπαστικών και Αναπήρων Παιδιών “Ανεμώνη” αντιμετωπίζει σοβαρό πρόβλημα επιβίωσης. Στο παρόν στάδιο η μόνη κρατική στήριξη που δέχεται το κέντρο είναι η παροχή δύο ειδικών δασκάλων και μίας λογοθεραπεύτριας μερικής απασχόλησης και η επιδότηση των €12.000 ως κοινοτικό νηπιαγωγείο. Όπως έχω πληροφορηθεί, η παροχή των τροφείων που δεχόταν το κέντρο έχει διακοπεί και είναι αμφίβολη για φέτος και η παροχή κρατικής χορηγίας από τις Υπηρεσίες Κοινωνικής Ευημερίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ικανοποιήσει τις ανάγκες του Κέντρου Διημερεύουσας Φροντίδας Σπαστικών και Αναπήρων Παιδιών “Ανεμώνη” σε τροφεία για τη φετινή σχολική χρονιά, καθώς και αν προτίθεται να στηρίξει περαιτέρω οικονομικά τη λειτουργία του εν λόγω κέντρου.»
