_id: 23.06.009.01.025_25
_position_on_page: 25
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_025.htm
by:
- mp_id: perdikis-giorgos
date: '2006-08-30'
heading: Ερώτηση με αρ. 23.06.009.01.025, ημερομηνίας 30 Αυγούστου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.025
text: |-
  «Έχω πληροφορηθεί ότι, με βάση τους όρους της προσφοράς του Τμήματος Επιθεώρησης Εργασίας 22/96/Α/ΙΙ-2/2004 για την προμήθεια και εγκατάσταση λειτουργικού συστήματος μέτρησης των επιπέδων ραδιενέργειας στην ατμόσφαιρα της Κύπρου, από τις 5 Φεβρουαρίου 2006 έπρεπε να υπάρχουν εγκατεστημένοι επτά σταθμοί μέτρησης της ραδιενέργειας στην Κύπρο επί εικοσιτετραώρου βάσεως. Κάθε σταθμός μέτρησης, σύμφωνα με τους όρους του διαγωνισμού, πρέπει να περιλαμβάνει, μεταξύ άλλων, ανιχνευτή για τη μέτρηση της ολικής ακτινοβολίας γάμα στην ατμόσφαιρα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν και πότε έχουν εγκατασταθεί οι επτά σταθμοί, πού είναι εγκατεστημένοι, γιατί δεν καταμετρούν και την ακτινοβολία άλφα και γιατί δε δίνονται στη δημοσιότητα τα αποτελέσματα των ερευνών. Παρακαλείται επίσης να ενημερώσει λεπτομερώς τη Βουλή των Αντιπροσώπων για τις μέχρι σήμερα μετρήσεις της ραδιενέργειας από τους επτά σταθμούς.»
