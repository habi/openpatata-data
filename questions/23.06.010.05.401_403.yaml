_id: 23.06.010.05.401_403
_position_on_page: 403
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_401.htm
by:
- mp_id: perdikis-giorgos
date: '2016-03-18'
heading: Ερώτηση με αρ. 23.06.010.05.401, ημερομηνίας 18 Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.401
text: |-
  «Από απάντηση, ημερομηνίας 29 Φεβρουαρίου 2016, του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.05.087 αναφορικά με τα μέτρα που προτίθεται να λάβει το εν λόγω υπουργείο για τη στήριξη και την οικονομική ενίσχυση των μελισσοκόμων, πληροφορήθηκα ότι το υπουργείο, λαμβάνοντας υπόψη τα αποτελέσματα τριετούς μελέτης του Αριστοτέλειου Πανεπιστημίου Θεσσαλονίκης που εκπόνησε για λογαριασμό του υπουργείου, προχώρησε στην ετοιμασία σχετικού αγροπεριβαλλοντικού καθεστώτος για ένταξή του στο Πρόγραμμα Αγροτικής Ανάπτυξης 2014-2020. Σύμφωνα με την απάντηση του υπουργού, στο προτεινόμενο πενταετές καθεστώς, με συνολικό προϋπολογισμό €2 εκατομ., παρέχεται οικονομική ενίσχυση στους μελισσοκόμους για ανάληψη ενεργειών οι οποίες θα συνεισφέρουν στη διατήρηση της ευρωστίας και το μετριασμό των αρνητικών επιπτώσεων που επιδέχονται τα μελισσοσμήνη από διάφορα είδη θηρευτών (εντομοφάγα πτηνά) διατηρώντας την αρμονική συνύπαρξη μελισσών και θηρευτών. Το προτεινόμενο αγροπεριβαλλοντικό μέτρο στάλθηκε στην Ευρωπαϊκή Επιτροπή και αναμένεται η έγκρισή του.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο έχει εγκριθεί το πιο πάνω αγροπεριβαλλοντικό μέτρο από την Ευρωπαϊκή Επιτροπή και πότε αναμένεται να ξεκινήσει η εφαρμογή του.»
