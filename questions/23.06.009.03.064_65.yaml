_id: 23.06.009.03.064_65
_position_on_page: 65
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03c/23_06_009_03_064.htm
by:
- mp_id: perdikis-giorgos
date: '2008-09-11'
heading: Ερώτηση με αρ. 23.06.009.03.064, ημερομηνίας 11 Σεπτεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.064
text: |-
  «Σύμφωνα με το Νόμο 142(Ι)/2006 που ρυθμίζει την ενεργειακή απόδοση κτιρίων, ο οποίος ψηφίστηκε το 2006 από τη Βουλή των Αντιπροσώπων και στηρίζεται στην Ευρωπαϊκή Οδηγία 2002/91/ΕΚ της Ευρωπαϊκής Ένωσης, προνοείται η έκδοση σειράς διαταγμάτων, προκειμένου να τεθεί σε πλήρη εφαρμογή. Όπως έχω πληροφορηθεί, είκοσι τρεις μήνες από την ψήφιση του νόμου, από δεκατρία διατάγματα που προνοεί ο νόμος έχουν εκδοθεί μόνο δύο. Επιπλέον, ο νόμος προνοεί [άρθρο 6(4)] την έκδοση κανονισμού που θα καθορίζει τα προσόντα ειδικευμένων εμπειρογνωμόνων οι οποίοι στη συνέχεια θα εκδίδουν ανεξάρτητα τα πιστοποιητικά ενεργειακής απόδοσης κτιρίων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί καθυστερεί η έκδοση του εν λόγω κανονισμού και των διαταγμάτων και πότε αναμένεται ότι θα εφαρμοστεί πλήρως η νομοθεσία.»
