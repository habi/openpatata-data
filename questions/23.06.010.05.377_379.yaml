_position_on_page: 379
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-02-18'
heading: Ερώτηση με αρ. 23.06.010.05.377, ημερομηνίας 18 Φεβρουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.377
text: |-
  «Σε κοινοβουλευτική μου ερώτηση με αρ. 23.06.010.05.069, ημερομηνίας 19 Αυγούστου 2015, ζητούσα να πληροφορηθώ αναφορικά με το σχέδιο επιχορηγημένων διακοπών. Συγκεκριμένα, τα ερωτήματά μου αφορούσαν την κατανομή του ποσού που διατέθηκε ανά περιοχή και ανά ξενοδοχείο, καθώς και τους λόγους για τους οποίους μειώθηκε για το 2015 το ποσό που διατέθηκε στο σχέδιο επιχορηγημένων αδειών συγκριτικά με προηγούμενα έτη. Από την απάντηση, ημερομηνίας 4 Φεβρουαρίου 2016, της Υπουργού Εργασίας, Πρόνοιας και Κοινωνικών Ασφαλίσεων κ. Ζέτας Αιμιλιανίδου διαπίστωσα ότι δε διατέθηκε όλο το ποσό του σχεδίου και ποσό ύψους €45.000 παρέμεινε αδιάθετο. Να σημειωθεί ότι το δεύτερο ερώτημα που είχα υποβάλει δεν έχει απαντηθεί στην επιστολή της Υπουργού Εργασίας, Πρόνοιας και Κοινωνικών Ασφαλίσεων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα κριτήρια που ισχύουν όσον αφορά την επιχορήγηση αδειών εργοδοτουμένων, καθώς και τους λόγους για τους οποίους παρέμεινε αδιάθετο το ποσό των €45.000. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων για τους λόγους για τους οποίους μειώθηκε για το 2015 το ποσό που διατέθηκε στο σχέδιο επιχορηγημένων αδειών συγκριτικά με προηγούμενα έτη, καθώς και ποιο είναι το ποσό που θα διατεθεί για το 2016. Τέλος, παρακαλώ τον αρμόδιο υπουργό όπως πληροφορήσει τη Βουλή κατά πόσο προτίθεται να επανεξετάσει τα κριτήρια όσον αφορά την επιχορήγηση αδειών εργοδοτουμένων, ώστε να γίνει εφικτό περισσότερα άτομα να μπορούν να συμμετάσχουν στο πρόγραμμα.»
