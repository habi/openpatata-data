_position_on_page: 228
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_577.htm
by:
- Περδίκης Γιώργος
date: '2015-05-19'
heading: Ερώτηση με αρ. 23.06.010.04.577, ημερομηνίας 19 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.577
text: |-
  «Από απάντηση σε προηγούμενή μου ερώτηση με αρ. 23.06.010.03.736, ημερομηνίας 2 Ιουλίου 2014, ο Υπουργός Υγείας κ. Φίλιππος Πατσαλής μας ενημέρωσε ότι, στα πλαίσια σύμβασης που υπογράφηκε με το Τμήμα Γεωργίας για τον έλεγχο των ζωοτροφών το 2014, είχε αναλυθεί μία ζωοτροφή ελαιοκράμβης στην οποία ανιχνεύθηκε η εγκεκριμένη γενετικά τροποποιημένη Roundup Ready σόγια σε ποσοστό 42,5%.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει οποιαδήποτε ανησυχία για επιπτώσεις στην υγεία των ανθρώπων από την κατανάλωση κρεάτων που προέρχονται από ζώα που τρέφονται με ζωοτροφές που περιέχουν σε υψηλό ποσοστό γενετικά τροποποιημένες ποικιλίες σόγιας. Επίσης, παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχουν γίνει συγκριτικές και επιδημιολογικές έρευνες που να αφορούν τις επιπτώσεις της πολύχρονης κατανάλωσης ζωοτροφών με γενετικά τροποποιημένες ποικιλίες στην υγεία των ζώων, όπως π.χ. στη Γερμανία και τη Γαλλία.»
