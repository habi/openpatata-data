answers: []
identifier: 23.06.008.05.256
question:
  by:
  - Περδίκης Γιώργος
  date: '2006-03-03'
  text: |-
    «Έχω πληροφορηθεί ότι ο θάλαμος υπερβαρούς οξυγονοθεραπείας (θάλαμος αποπίεσης) στο Γενικό Νοσοκομείο Λάρνακας είναι εκτός λειτουργίας από τον Οκτώβριο του 2005.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων:

    1. γιατί οι αρμόδιοι δεν έχουν ειδοποιήσει μέχρι σήμερα, ως όφειλαν, τόσο τον Κυπριακό Οργανισμό Τουρισμού όσο και την Εθνική Φρουρά (Μονάδα Υποβρυχίων Καταστροφών), αλλά και την Αστυνομία Κύπρου (ΑΠΑ ειδική μονάδα), τις καταδυτικές σχολές και γενικά τους χιλιάδες ανθρώπους που ασχολούνται με το άθλημα των υποβρύχιων καταδύσεων,

    2. σε ποιες ενέργειες έχει προβεί το Υπουργείο Υγείας για άμεση επιδιόρθωση της βλάβης του θαλάμου, ο οποίος αποτελεί το μοναδικό τρόπο αποθεραπείας της νόσου των δυτών και γενικά το μοναδικό εργαλείο της καταδυτικής ιατρικής, και

    3. ποιος είναι υπεύθυνος για το χειρισμό, τη λειτουργία, τη συντήρηση, την παρακολούθηση και την αναβάθμιση της καταδυτικής ιατρικής και συγκεκριμένα του θαλάμου αποπίεσης στην Κύπρο.»
  title: Ερώτηση με αρ. 23.06.008.05.256, ημερομηνίας 3 Μαρτίου 2006, του βουλευτή
    εκλογικής περιφέρειας Λευκωσίας κ. Γιώργου Περδίκη
