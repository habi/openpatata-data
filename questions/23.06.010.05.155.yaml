_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Τάσου Γεώργιος
date: '2015-09-28'
heading: Ερώτηση με αρ. 23.06.010.05.155, ημερομηνίας 28 Σεπτεμβρίου 2015, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.05.155
text: |-
  «Ο αγροτικός κόσμος είναι ανάστατος, επειδή έχει παρατηρηθεί τον τελευταίο χρόνο μια αυθαίρετη και παράνομη πολιτική αναφορικά με την έκδοση πολεοδομικών αδειών σε γεωργική γη ή σε γη του αναδασμού. Αποτέλεσμα αυτής της πολιτικής είναι να οδηγείται η ύπαιθρος σε μαρασμό και οι νέοι να εγκαταλείπουν τα χωρία τους.

  Γι’ αυτό, παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Για ποιο λόγο έχει παρθεί αυτή η απόφαση και ποια η σκοπιμότητά της;

  2. Πάνω σε ποια νομοθεσία βασίζεται, αφού δεν υπήρξε οποιαδήποτε αλλαγή στον περί Πολεοδομίας και Χωροταξίας Νόμο;

  3. Λήφθηκε υπόψη ότι με αυτή την απόφαση μηδενίζονται οι αξίες των περιουσιών των αγροτών προς όφελος των μεγαλοεπιχειρηματιών γης εντός των παραθεριστικών και οικιστικών περιοχών;

  4. Ποια τα οφέλη και ποιες οι συνέπειες από την εφαρμογή αυτής της πολιτικής;

  5. Πώς αυτή η πολιτική μπορεί να βοηθήσει την ανάπτυξη της υπαίθρου και κατά πόσο μπορεί να ανακάμψει την πορεία της αστυφιλίας;»
