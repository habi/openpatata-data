answer: http://www2.parliament.cy/parliamentgr/008_3g/23_06_010_04_383.htm
identifier: 23.06.010.04.383
question:
  by:
  - Περδίκης Γιώργος
  date: '2015-01-23'
  text: |
    «Έχω ενημερωθεί ότι το τεμάχιο γης στο οποίο βρισκόταν το παλιό ΓΣΠ στη Λευκωσία, η αστική ανάπτυξη του οποίου έχει σχεδιαστεί βάσει δημοψηφίσματος μεταξύ των κατοίκων της Λευκωσίας, συμπεριλαμβάνεται στον κατάλογο των τριάντα οκτώ κρατικών τεμαχίων γης τα οποία πρόκειται να δημοπρατηθούν και να πωληθούν σε ιδιώτες. Σύμφωνα με πληροφορίες μου, το συγκεκριμένο τεμάχιο γης έχει δωρηθεί ως κληροδότημα στην Κυπριακή Δημοκρατία από τους εθνικούς μας ευεργέτες Αντώνιο και Ευγενία Θεοδότου.

    Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων αν αληθεύει η συμπερίληψη του τεμαχίου στον εν λόγω κατάλογο και, αν ναι, ποιοι είναι οι όροι που είχαν θέσει οι κληροδότες για τη χρήση της περιουσίας που παραχώρησαν στην Κυπριακή Δημοκρατία.»
  title: Ερώτηση με αρ. 23.06.010.04.383, ημερομηνίας 23 Ιανουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
