answers:
- http://www2.parliament.cy/parliamentgr/008_3e/23_06_009_05_01.737.htm
identifier: 23.06.009.05.01.737
question:
  by:
  - Μητσόπουλος Τάσος
  date: '2011-04-20'
  text: |-
    «Η ανάδειξη και αξιοποίηση των ορεινών όγκων της Κύπρου, μεταξύ αυτών και της περιοχής Ορεινής της επαρχίας Λάρνακας, πρέπει να αποτελέσει προτεραιότητα για το κυπριακό κράτος. Στα πλαίσια αυτά φρονούμε ότι είναι αναγκαία η προώθηση και υλοποίηση ενός ειδικού αναπτυξιακού προγράμματος. Στην κατεύθυνση αυτή θα μπορούσαν να αξιοποιηθούν αντίστοιχες εμπειρίες από άλλες χώρες, όπως η Ελλάδα, όπου εφαρμόζεται ειδικό αναπτυξιακό πρόγραμμα στην Πίνδο, το οποίο ανατέθηκε και εκπονήθηκε από την Εταιρεία Αναπτυξιακών Μελετών (ΕΤΑΜ).

    Δε γίνεται κατανοητός ο λόγος της καθυστέρησης στην εκπόνηση και εφαρμογή μιας επιστημονικής μελέτης, η οποία να προσδιορίζει επακριβώς τις δράσεις και τις ενέργειες που πρέπει να υλοποιηθούν, προκειμένου να αλλάξουν τα δυσμενή δεδομένα των ορεινών περιοχών.

    Για τους λόγους αυτούς παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

    1. Κατά πόσο υπάρχει ολοκληρωμένο ειδικό πρόγραμμα για την ανάπτυξη των ορεινών μας περιοχών και ειδικά για την περιοχής Ορεινής της επαρχίας Λάρνακας.

    2. Κατά πόσο υπάρχει πρόθεση εκπόνησης ενός τέτοιου σχεδίου και αξιοποίησης σχετικών εμπειριών από την Ελλάδα και άλλες χώρες.

    3. Για τα μέτρα που λαμβάνονται για τη συγκράτηση του τοπικού πληθυσμού, δεδομένου ότι στην Ορεινή Λάρνακας τα σχολεία κλείνουν το ένα μετά το άλλο και ο σχολικός και συνακόλουθα και ο γενικός πληθυσμός φθίνει σταθερά.»
  title: Ερώτηση με αρ. 23.06.009.05.01.737, ημερομηνίας 20 Απριλίου 2011, του βουλευτή
    εκλογικής περιφέρειας Λάρνακας κ. Τάσου Μητσόπουλου
