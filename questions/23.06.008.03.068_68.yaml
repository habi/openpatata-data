_id: 23.06.008.03.068_68
_position_on_page: 68
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_068.htm
by:
- mp_id: papadopoulou-antigoni
date: '2003-08-21'
heading: Ερώτηση με αρ. 23.06.008.03.068 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου την 21η Αυγούστου 2003
identifier: 23.06.008.03.068
text: |-
  «Από συχνές επισκέψεις μου στις περιοχές Σολέας-Μαραθάσας γνωρίζω ότι υπάρχει έντονη απαίτηση των κατοίκων για κατασκευή ενός σύγχρονου οδικού δικτύου από Αστρομερίτη προς Ευρύχου και Τρόοδος, για να ξεπεραστεί σωρεία προβλημάτων που αντιμετωπίζουν οι κάτοικοι (υποβάθμιση τουριστικής περιοχής, οδικά προβλήματα, τροχαία δυστυχήματα, αστυφιλία κ.λπ.).

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων αν προτίθεται η νέα κυβέρνηση να προχωρήσει στην κατασκευή ενός νέου αυτοκινητόδρομου Αστρομερίτη-Ευρύχου-Τροόδους και, αν ναι, σε ποιες ενέργειες προβαίνει προς αυτή την κατεύθυνση. Ζητείται επίσης όπως το συγκεκριμένο αίτημα αποσυνδεθεί από την κατασκευή και ολοκλήρωση του δρόμου Κοκκινοτριμιθιάς-Αστρομερίτη, λόγω της τριετούς καθυστέρησης που παρατηρείται, ώστε να επισπευσθεί ο σχεδιασμός και η κατασκευή του δρόμου Αστρομερίτη-Ευρύχου-Τροόδους το συντομότερο δυνατό.»
