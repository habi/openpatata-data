answer: http://www2.parliament.cy/parliamentgr/008_3g/23_06_010_03_288.htm
identifier: 23.06.010.03.288
question:
  by:
  - Περδίκης Γιώργος
  date: '2013-11-07'
  text: |
    «Έχω πληροφορηθεί από επιστολή των πιστοποιούντων υπαλλήλων της επαρχίας Πάφου για τη διάκριση που γίνεται εις βάρος τους από τις κυπριακές τράπεζες, οι οποίες τους έχουν θέσει ουσιαστικά εκτός εργασίας. Συγκεκριμένα, η Τράπεζα Κύπρου έχει δώσει οδηγίες στο Τμήμα Οδικών Μεταφορών όπως συγκεκριμένος κατονομαζόμενος πιστοποιών υπάλληλος είναι ο μοναδικός αποδεκτός να πιστοποιεί έντυπα μεταβίβασης οχημάτων που αφορούν την Τράπεζα Κύπρου. Το Υπουργείο Συγκοινωνιών και Έργων έστειλε εγκύκλιο (ΑΡ. 27/2013) σύμφωνα με την οποία ένας μόνο πιστοποιών υπάλληλος γίνεται αποδεκτός για πιστοποίηση από την Τράπεζα Κύπρου. Σύμφωνα με την επιστολή των πιστοποιούντων υπαλλήλων της επαρχίας Πάφου, το επιχείρημα που προβάλλει η Τράπεζα Κύπρου είναι ότι με τον τρόπο αυτό περιορίζει τις πλαστογραφίες και τις απάτες, κάτι που όπως αναφέρεται από τους ιδίους είναι άκρως προσβλητικό για τους πιστοποιούντες υπαλλήλους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να αποσύρει τη συγκεκριμένη εγκύκλιο, έτσι ώστε όλοι οι πιστοποιούντες υπάλληλοι να μπορούν να πιστοποιούν έντυπα μεταβίβασης οχημάτων.»
  title: Ερώτηση με αρ. 23.06.010.03.288, ημερομηνίας 7 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
