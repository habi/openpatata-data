_id: 23.06.010.04.367_18
_position_on_page: 18
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_367.htm
by:
- mp_id: perdikis-giorgos
date: '2015-01-12'
heading: Ερώτηση με αρ. 23.06.010.04.367, ημερομηνίας 12 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.367
text: |-
  «Έχω πληροφορηθεί ότι το Υπουργικό Συμβούλιο με απόφασή του αρ. 76.578 ημερομηνίας 26 Φεβρουαρίου 2014 αποφάσισε να ακυρώσει την απόφαση με αρ. 65.665 ημερομηνίας 13 Ιουνίου 2007 με την οποία εκμισθώθηκε προς την εταιρεία “Agia Napa Forest Golf Ltd” έκταση 575 δεκαρίων δασικής γης στο δάσος Αγίας Νάπας, με σκοπό τη δημιουργία γηπέδου γκολφ (χωρίς κίνητρα), και ενέκρινε την εκμίσθωση στην πιο πάνω εταιρεία για τον ίδιο σκοπό δασικής γης έκτασης 590 δεκαρίων σε άλλη θέση εντός του ίδιου δάσους. Ακολούθως, με νέα απόφασή του με αρ. 77.095 ημερομηνίας 18 Ιουνίου 2014 παραχώρησε στην εταιρεία “Agia Napa Forest Golf Ltd” τα κίνητρα που προβλέπουν οι σχετικές αποφάσεις του Υπουργικού Συμβουλίου για τις αναπτύξεις γηπέδων γκολφ (απόφαση αρ. 61.614 ημερομηνίας 16 Φεβρουαρίου 2005 και μεταγενέστερες αυτής).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιο είναι το μίσθωμα το οποίο είναι υποχρεωμένη να πληρώσει η εταιρεία, αν αυτό έχει τροποποιηθεί λόγω της αλλαγής της απόφασης, της τοποθεσίας, του συνολικού εμβαδού και της μορφής της ανάπτυξης και αν εν τέλει το σύνολο των κινήτρων δε συνιστούν κρατική ενίσχυση για την οποία χρειάζεται έγκριση από τον αρμόδιο έφορο ή την Ευρωπαϊκή Επιτροπή.»
