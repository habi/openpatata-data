_id: 23.06.010.04.629_280
_position_on_page: 280
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_629.htm
by:
- Περδίκης Γιώργος
date: '2015-06-15'
heading: Ερώτηση με αρ. 23.06.010.04.629, ημερομηνίας 15 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.629
text: |-
  «Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

  1. Ποιος ο αριθμός των καταγγελιών ιδιοκτητών εστιατορίων στις οποίες προέβη η Υπηρεσία Θήρας και Πανίδας το 2014 σχετικά με τα αδικήματα της παράνομης κατοχής και εμπορίας προστατευόμενων άγριων πτηνών;

  2. Ποιος ο αριθμός των καταγγελιών υποθέσεων παράνομης παγίδευσης πουλιών στις οποίες προέβη η Υπηρεσία Θήρας και Πανίδας από την 1η Ιανουαρίου μέχρι την 1η Ιουνίου 2015;

  3. Ποιος ο αριθμός των καταγγελιών παράνομου κυνηγίου τζίκλας με τη χρήση ηλεκτρονικών ηχομιμητικών συσκευών στις οποίες προέβη η Υπηρεσία Θήρας και Πανίδας κατά τις περιόδους κυνηγίου 2009-2010, 2010-2011 και 2011-2012 και ποιος ο αριθμός των υποθέσεων που επιβλήθηκαν εξώδικα πρόστιμα για παράνομο κυνήγι τζίκλας με τη χρήση ηλεκτρονικών ηχομιμητικών συσκευών στις οποίες προέβη η Υπηρεσία Θήρας και Πανίδας κατά τις κυνηγετικές περιόδους 2012-2013, 2013-2014 και 2014-2015;

  4. Ποιος ο μέσος όρος ποινών και συγκεκριμένα χρηματικών προστίμων ανά το παγκύπριο, αλλά και ανά επαρχία, ειδικά για τις περιοχές Αμμοχώστου και Λάρνακας, που επέβαλαν τα δικαστήρια της Κυπριακής Δημοκρατίας τόσο σε υποθέσεις παγίδευσης όσο και μη παγίδευσης κατά τα έτη 2013 και 2014;»
