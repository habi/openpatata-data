_sources:
- http://www2.parliament.cy/parliamentgr/008_02/chronological/008_02_TE.htm
answers: []
by:
- Ομήρου Γιαννάκης
date: '2010-10-21'
heading: Ερώτηση με αρ. 23.06.009.05.01.288, ημερομηνίας 21ης Οκτωβρίου 2010, του
  βουλευτή εκλογικής περιφέρειας Λευκωσίας κ. Γιαννάκη Ομήρου
identifier: 23.06.009.05.01.288
text: |-
  «Παρακαλείται ο αρμόδιος υπουργός να πληροφορήσει το σώμα για τα εξής:

  1. Είναι αληθές ότι οι υπηρεσίες/γραφεία του ΟΗΕ στην Κύπρο απέστειλαν πρόσκληση στο λεγόμενο “πρέσβη” της Τουρκίας στην κατεχόμενη Κύπρο να παρευρεθεί στην τελετή εγκαινίων του οδοφράγματος του Λιμνίτη;

  2. Είναι αληθές ότι, παρά την αντίδραση και τις παραστάσεις της κυβέρνησης της Κυπριακής Δημοκρατίας, τα Ηνωμένα Έθνη αρνήθηκαν ή/και αμέλησαν ή/και παρέλειψαν να ανακαλέσουν την παράνομη πρόσκληση;

  3. Είναι αληθές ότι, αντί ανάκλησης της πρόσκλησης, τα Ηνωμένα Έθνη υπέπεσαν σε νέο ολίσθημα/ατόπημα με ανάκληση όλων των προσκλήσεων που διαβιβάστηκαν στους πρέσβεις των χωρών/μελών της Ευρωπαϊκής Ένωσης;

  4. Δεδομένου ότι η ενέργεια των Ηνωμένων Εθνών να αποστείλουν πρόσκληση προς τον παράνομο Τούρκο πρέσβη στα κατεχόμενα συνιστά ευθεία και σαφή παραβίαση των Ψηφισμάτων 541 και 550 του Συμβουλίου Ασφαλείας του ΟΗΕ, σε ποιες ενέργειες, διαβήματα και παραστάσεις έχει προβεί ή προτίθεται να προβεί η κυβέρνηση της Κυπριακής Δημοκρατίας;»
