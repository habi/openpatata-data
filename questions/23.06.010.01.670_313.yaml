_id: 23.06.010.01.670_313
_position_on_page: 313
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.670.htm
by:
- mp_id: tasou-georgios
date: '2012-03-29'
heading: Ερώτηση με αρ. 23.06.010.01.670, ημερομηνίας 29 Μαρτίου 2012, του βουλευτή
  εκλογικής περιφέρειας Λάρνακας κ. Γεώργιου Τάσου
identifier: 23.06.010.01.670
text: |-
  «Υπάρχουν πληροφορίες ότι τα λατομικά υλικά που εξορύσσονται από τα παράνομα λατομεία της περιοχής Ξυλοφάγου δεν τηρούν τις προδιαγραφές των προτύπων CYS64: 1986 και CYS14: 1986 και είναι ακατάλληλα για χρήση.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τα πιο κάτω:

  1. Ποια μέτρα λαμβάνονται για τον έλεγχο της ποιότητας των παραγόμενων προϊόντων;

  2. Εάν γίνονται δειγματοληπτικοί έλεγχοι, ποια μέθοδος ακολουθείται, πόσο συχνά γίνονται και ποια τα αποτελέσματα αυτών των ελέγχων;

  3. Αφού κατατεθούν στη Βουλή των Αντιπροσώπων οι λίστες των αποτελεσμάτων των δειγματοληψιών των τριών τελευταίων χρόνων, να ελεγχθεί αν δείχνουν ότι η ποιότητα των αδρανών υλικών βρίσκεται στα πλαίσια του προτύπου για επιβεβαίωση ή διάψευση των πιο πάνω πληροφοριών.

  4. Πόσοι έλεγχοι έχουν γίνει από την ημέρα λειτουργίας τους μέχρι σήμερα;



  5. Ποιοι αποτελούν την επιτροπή παρακολούθησης εφαρμογής των όρων αδειοδότησης των λατομείων; Πόσες επιθεωρήσεις έκανε η επιτροπή από το 2008 μέχρι σήμερα στα πιο πάνω λατομεία και ποια τα αποτελέσματα (να κατατεθεί ημερολόγιο επισκέψεων τόσο του Τμήματος Μεταλλείων όσο και της επιτροπής παρακολούθησης για επιβεβαίωση);

  6. Από ποια τμήματα αποτελείται, ποιοι συμμετέχουν στην Επιτροπή Αειφόρου Ανάπτυξης Ορυκτών Πόρων και με ποια κριτήρια λαμβάνει τις αποφάσεις της αναφορικά με την ανανέωση/επέκταση των λατομείων;»
