_id: 23.06.010.04.275_277
_position_on_page: 277
_sources:
- http://www2.parliament.cy/parliamentgr/008_02/chronological/008_02_ID_1.htm
answers:
- http://www2.parliament.cy/parliamentgr/008_3g/23_06_010_04_275.htm
by:
- mp_id: prokopiou-georgios
date: '2014-11-20'
heading: Ερώτηση με αρ. 23.06.010.04.275, ημερομηνίας 20 Νοεμβρίου 2014, του βουλευτή
  εκλογικής περιφέρειας Λάρνακας κ. Γεώργιου Προκοπίου
identifier: 23.06.010.04.275
text: |-
  «Η μετάκληση ειδικών χειρουργών από το εξωτερικό για εξειδικευμένες χειρουργικές επεμβάσεις έχει ως στόχο αφενός μεν την εξοικονόμηση οικονομικών πόρων από την αποστολή ασθενών στο εξωτερικό και αφετέρου τη μετεκπαίδευση των γιατρών των κρατικών μας νοσηλευτηρίων σε εξειδικευμένες χειρουργικές επεμβάσεις, δημιουργώντας έτσι εκπαιδευτικά χειρουργικά προγράμματα, μέσα από τα οποία οι γιατροί των κλινικών μας αποκτούν πολύτιμη εμπειρία.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων αν η μετάκληση γιατρών (καθηγητών χειρουργικής) από το εξωτερικό για εξειδικευμένες χειρουργικές επεμβάσεις συνεχίζει να αποτελεί υφιστάμενη πολιτική του Υπουργείου Υγείας.

  Εάν συνεχίζεται η μετάκληση ειδικών από το εξωτερικό, πρέπει να καλύπτει όλα τα κρατικά νοσηλευτήρια όπως γινόταν και παλιά και όχι μόνο το Γενικό Νοσοκομείο Λευκωσίας, διότι τα εκπαιδευτικά χειρουργικά προγράμματα εφαρμόστηκαν με μεγάλη επιτυχία και κέρδος τόσο για τη μετεκπαιδευτική πείρα των κρατικών ιατρών μας σε εξειδικευμένες επεμβάσεις όσο και για την αναβάθμιση της παρεχόμενης ιατρικής φροντίδας σε όλα τα κρατικά νοσηλευτήρια της Κύπρου.»
