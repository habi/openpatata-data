answers:
- http://www2.parliament.cy/parliamentgr/008_3e/23_06_009_05_02_035.htm
identifier: 23.06.009.05.02.035
question:
  by:
  - Περδίκης Γιώργος
  date: '2011-06-24'
  text: |-
    «Έχω πληροφορηθεί ότι δύο χρόνια μετά την οριστική απόφαση των κρατικών αρχών να κατεδαφιστεί το φράγμα στην εκβολή του ποταμού Χαποτάμι, παρά την Πέτρα του Ρωμιού, που ανεγέρθηκε παράνομα σε κρατική γη για σκοπούς άρδευσης γηπέδων γκολφ, αυτό εξακολουθεί να είναι στη θέση του, επειδή είναι γεμάτο με νερό. Η Επαρχιακή Διοίκηση Πάφου κάλεσε την εταιρεία όπως κατεδαφίσει το φράγμα μέχρι την 31η Μαΐου 2009.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η εταιρεία έχει ετοιμάσει την απαιτούμενη μελέτη, έτσι ώστε με την κένωση του φράγματος να καταστεί δυνατή η κατεδάφισή του, όπως αναφερόταν στην απόφαση του Υπουργικού Συμβουλίου. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν έχει εξεταστεί η δυνατότητα τοποθέτησης μετρητών, ώστε στο μεταξύ η εταιρεία να χρεώνεται για το νερό που χρησιμοποιεί από το φράγμα.»
  title: Ερώτηση με αρ. 23.06.009.05.02.035, ημερομηνίας 24 Ιουνίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
