answers:
- http://www2.parliament.cy/parliamentgr/008_3g/23_06_010_03_560.htm
by:
- Περδίκης Γιώργος
date: '2014-03-20'
heading: Ερώτηση με αρ. 23.06.010.03.560, ημερομηνίας 20 Μαρτίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.560
text: |-
  «Από παλαιότερη απάντηση του πρώην Υπουργού Υγείας κ. Πέτρου Πετρίδη σε ερώτησή μου με αρ. 23.06.010.03.296 αναφορικά με τα αυξημένα περιστατικά καρκίνου που εμφανίζονται στην περιοχή Αγίου Ιωάννη στη Λεμεσό, εξαιτίας, όπως αναφέρουν οι κάτοικοι της περιοχής, του εργοστασίου κατασκευής φαρμάκων “Medochemie”, πληροφορήθηκα ότι το Υπουργείο Υγείας και συγκεκριμένα η Μονάδα Παρακολούθησης Υγείας θα διερευνούσε τον αριθμό των περιστατικών καρκίνου που παρατηρήθηκαν στην περιοχή. Ως εκ τούτου, θα διαπιστωνόταν αν όντως υπάρχει αύξηση των περιστατικών, βάσει των στοιχείων του Αρχείου Καρκίνου Κύπρου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο η Μονάδα Παρακολούθησης Υγείας του Υπουργείου Υγείας έχει διερευνήσει αν υπάρχουν όντως αυξημένα περιστατικά καρκίνου στην περιοχή. Σε περίπτωση που κάτι τέτοιο ισχύει, παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για τη διασφάλιση της υγείας των κατοίκων της περιοχής Αγίου Ιωάννη στη Λεμεσό.»
