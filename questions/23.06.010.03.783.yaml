answer: http://www2.parliament.cy/parliamentgr/008_3g/23_06_010_03_783.htm
identifier: 23.06.010.03.783
question:
  by:
  - Χαραλαμπίδου Ειρήνη
  date: '2014-07-21'
  text: |
    «Παρακαλείται ο αρμόδιος υπουργός να απαντήσει τα εξής:

    1. Στη βάση ποιας πρακτικής/λογικής ζητήθηκε από τους νεοσυλλέκτους που επιθυμούν να καταταγούν στη στρατονομία και σε άλλα ειδικά σώματα να περάσουν πρώτα από την αθλητική δοκιμασία, ενώ ενημερώθηκαν εκ των υστέρων, και αφού ολοκληρώθηκε η αθλητική δοκιμασία, ότι πρέπει να περάσουν από έλεγχο όρασης, ο οποίος θα είναι και καθοριστικός για την κατάταξή τους; Γνωρίζετε ότι η αθλητική δοκιμασία απαιτεί ειδική και εξαντλητική προετοιμασία την οποία είχαν κάνει οι νεοσύλλεκτοι;

    2. Τα τελευταία 15 χρόνια πότε υποβλήθηκαν σε εξέταση όρασης καταδρομείς, ΟΥΚ, στρατονόμοι ή δόκιμοι, και, αν αυτό δεν έχει γίνει, ποιος ο λόγος που αποφασίστηκε αυτό φέτος; Οι ίδιοι λόγοι που οδήγησαν στη λήψη μιας τέτοιας απόφασης φέτος εκτάκτως και με καθυστέρηση δεν ίσχυαν τα προηγούμενα χρόνια;

    3. Με βάση τα δεδομένα και τις επιστημονικές μελέτες που έχουν δει το φως της δημοσιότητας και τις απαλλαγές, η ΕΦ έχει την πολυτέλεια να “παίζει” και να επιβαρύνει περαιτέρω την ψυχολογία των νεοσυλλέκτων με αυτό τον τρόπο;

    4. Η ευθύνη διαδικασίας και απόφασης μέτρησης της όρασης βαραίνει την ΕΦ. Αυτό δεν έγινε από την αρχή, ενώ ήταν εις γνώσιν των αρμόδιων αξιωματικών -αλίμονο να μην ήταν!- με αποτέλεσμα να καταλήξουμε στην εκ των υστέρων καταπόνηση, ψυχολογική και σωματική, των ίδιων των υποψηφίων. Αυτό μπορεί να επηρεάσει την απόδοσή τους στη διάρκεια της θητείας τους. Ως εκ τούτου, γιατί να μην ισχύσει για φέτος η ίδια πρακτική των προηγούμενων δεκαετιών και, εάν κριθεί επάναγκες, να υιοθετηθεί ο κανονισμός για την όραση 10/10 από την επόμενη χρονιά;»
  title: Ερώτηση με αρ. 23.06.010.03.783, ημερομηνίας 21ης Ιουλίου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
