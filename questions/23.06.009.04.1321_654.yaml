_id: 23.06.009.04.1321_654
_position_on_page: 654
_sources:
- http://www2.parliament.cy/parliamentgr/008_02/chronological/008_02_TD_3.htm
answers: []
by:
- Περδίκης Γιώργος
date: '2010-06-21'
heading: Ερώτηση με αρ. 23.06.009.04.1321, ημερομηνίας 21ης Ιουνίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1321
text: |-
  «Έχω πληροφορηθεί ότι η Τουρκία έχει προχωρήσει στη συνομολόγηση συμφωνίας με τη Βραζιλία και το Ιράν σε σχέση με το πολυσυζητημένο πυρηνικό πρόγραμμα του Ιράν. Η συμφωνία αυτή φαίνεται να έχει ιδιαίτερη σημασία για την Κύπρο, αφού πιθανόν να σχετίζεται με τα σχέδια της Τουρκίας για κατασκευή πυρηνικού εργοστασίου απέναντι από τις ακτές της Κύπρου. Από την άλλη, αυτή η συμφωνία παρέχει στην Τουρκία τη δυνατότητα υποστήριξής της σε θέματα διεθνούς πολιτικής όπως το Κυπριακό, γεγονός που αποδείχθηκε κατά την πρόσφατη συζήτηση στο Συμβούλιο Ασφαλείας των Ηνωμένων Εθνών για την ανανέωση της θητείας της Ειρηνευτικής Δύναμης του ΟΗΕ στην Κύπρο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν παρακολουθείται το θέμα της ανάπτυξης σχέσεων μεταξύ των τριών πιο πάνω χωρών και ποιες οι πιθανές επιπτώσεις για την Κύπρο.»
