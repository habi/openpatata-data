answers:
- http://www2.parliament.cy/parliamentgr/008-3f/23_06_010_02.095.htm
by:
- Περδίκης Γιώργος
date: '2012-09-07'
heading: Ερώτηση με αρ. 23.06.010.02.095, ημερομηνίας 7 Σεπτεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.095
text: |-
  «Το αλιευτικό καταφύγιο του Κάτω Πύργου, παρ’ όλο που κατασκευάστηκε το 1987 και είναι μεγάλης χωρητικότητας, φιλοξενεί αρκετά μεγάλα σκάφη, έμεινε πλήρως ανεκμετάλλευτο και μόνιμα άδειο κατά τη διάρκεια του έτους. Βόρεια του νησιού μας και στις ελεύθερες περιοχές υπάρχει μόνο το αλιευτικό καταφύγιο του Λατσιού, με υποδομές που εξυπηρετούν την ντόπια και διεθνή ναυσιπλοΐα. Παρά την πρόσφατη αναβάθμισή του, είναι υπερπλήρες και είναι άκρως αδύνατο να δεχθεί νέα σκάφη. Έρχονται σκάφη από τη δυτική Μεσόγειο με κατεύθυνση την Τουρκία, τη Συρία, το Λίβανο, το Ισραήλ και αποτείνονται για εφοδιασμό και παραμονή στον πρώτο σταθμό, που είναι το Λατσί, αλλά είναι αδύνατο να εξυπηρετηθούν. Αυτό έχει ως αποτέλεσμα να καταφεύγουν στις κατεχόμενες μαρίνες της Κερύνειας και στη νεοανεγερθείσα μεγάλη μαρίνα της κατεχόμενης Καρπασίας, περνώντας ανοικτά του Κάτω Πύργου. Το αλιευτικό καταφύγιο του Κάτω Πύργου είναι αρκετά μεγάλο και με μία μικρή αναβάθμιση έχει κάθε δυνατότητα να φιλοξενήσει αρκετά τέτοια σκάφη, είτε για σύντομη είτε μακροχρόνια παραμονή, ακόμη και για ανεφοδιασμό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν μπορεί το αλιευτικό καταφύγιο Κάτω Πύργου από μικρή μαρίνα για προσωρινό ελλιμενισμό και ανεφοδιασμό σκαφών με τη δημιουργία της κατάλληλης υποδομής να αναβαθμιστεί, για να μπορεί να φιλοξενήσει σκάφη για σύντομη ή μακροχρόνια παραμονή, κάτι που θα δημιουργήσει και κάποιες θέσεις εργασίας.»
