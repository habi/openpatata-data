_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-12-15'
heading: Ερώτηση με αρ. 23.06.010.05.265, ημερομηνίας 15 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.265
text: |-
  «Έχω πληροφορηθεί ότι ο εργολάβος που ανέλαβε τη μεταφορά της λάσπης από το βιολογικό σταθμό του εργοστασίου της ΚΕΟ στη Λεμεσό στο σταθμό παραγωγής ηλεκτρικής ενέργειας από οργανικά απόβλητα ANIMALIA στην περιοχή Λευκωσίας εφαρμόζει τη μέθοδο της μεταφόρτωσης. Σύμφωνα με τις πληροφορίες μου, ο εργολάβος παραλαμβάνει μικρές ποσότητες 2-3 τόνων λάσπης από τα εργοστάσια της ΚΕΟ, τη συσσωρεύει σε ανοικτό χώρο και, αφού τύχει φυσικής αποξήρανσης και μειωθεί ο όγκος και το βάρος της, τη μεταφέρει στο εργοστάσιο ANIMALIA στην περιοχή Λευκωσίας, όπου την παραδίδει δωρεάν. Από τα δελτία παραλαβής φαίνεται ότι παραδίδονται κάθε φορά ποσότητες 10-15 τόνων, προφανώς γιατί ο εργολάβος εφαρμόζει τη μέθοδο της μεταφόρτωσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως οι πληροφορίες αυτές ευσταθούν, αν πραγματικά εφαρμόζεται η μέθοδος της μεταφόρτωσης, αν είναι αυτή η διαδικασία νόμιμη και αδειοδοτημένη, αν ο συγκεκριμένος εργολάβος είναι αδειοδοτημένος και αν προκύπτουν οποιεσδήποτε επιπτώσεις στην υγεία και στο περιβάλλον λόγω της διαδικασίας της μεταφόρτωσης.»
