_id: 23.06.010.04.094_95
_position_on_page: 95
_sources:
- http://www2.parliament.cy/parliamentgr/008_02/chronological/008_02_ID_1.htm
answers:
- http://www2.parliament.cy/parliamentgr/008_3g/23_06_010_04_094.htm
by:
- Χαραλαμπίδου Ειρήνη
date: '2014-09-01'
heading: Ερώτηση με αρ. 23.06.010.04.094, ημερομηνίας 1ης Σεπτεμβρίου 2014, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.04.094
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα μέτρα τα οποία λαμβάνονται για την άσκηση εποπτείας στους παιδόφιλους, αφού η πολιτεία έκρινε ότι μπορούν να ενταχθούν σε εξωιδρυματική απασχόληση. Το ζητούμενο είναι να μην τους δίνεται η ευκαιρία να παρενοχλήσουν εκ νέου τα θύματά τους. Ως γνωστόν, το μεγαλύτερο ποσοστό καταδικασθέντων για σεξουαλικά εγκλήματα σε βάρος ανηλίκων, σύμφωνα με διεθνείς στατιστικές που κατατέθηκαν στην Κοινοβουλευτική Επιτροπή Νομικών κατά τη συζήτηση του θέματος, επαναλαμβάνουν το έγκλημα και μετά την αποφυλάκισή τους.

  Η ερώτηση υποβάλλεται μετά από καταγγελία που μου έγινε πολύ πρόσφατα, την οποία διαβίβασα στην αστυνομία, από μητέρα θύματος με νοητική στέρηση. Σύμφωνα με τη μητέρα, ο θύτης παιδόφιλος, ενώ βρισκόταν σε εξωιδρυματική απασχόληση, παρενόχλησε και πάλι το θύμα του μέσω ηλεκτρονικών μέσων κοινωνικής δικτύωσης. Η μητέρα έκανε επίσης γραπτή καταγγελία στο CID Λεμεσού.»
