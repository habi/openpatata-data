answers: []
identifier: 23.06.009.03.553
question:
  by:
  - Μητσόπουλος Τάσος
  date: '2009-06-02'
  text: |-
    «Η Αραδίππου είναι ένας από τους ταχύτατα αναπτυσσόμενους δήμους της Κύπρου και οι εκτιμήσεις των ειδικών προβλέπουν ότι η ανάπτυξη αυτή θα συνεχιστεί και τα επόμενα χρόνια.

    Ταυτόχρονα, είναι ένας δήμος με πολύ αξιόλογη αθλητική δραστηριότητα σε όλους τους τομείς, που στερείται δυστυχώς σύγχρονων αθλητικών εγκαταστάσεων.

    Υπό το φως των πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο υπάρχει κρατικός σχεδιασμός για τη δημιουργία στο δήμο Αραδίππου ενός σύγχρονου πολυδύναμου αθλητικού κέντρου, που να περιλαμβάνει και γήπεδο ποδοσφαίρου, δεδομένου ότι το σημερινό δημοτικό γήπεδο δεν μπορεί να καλύψει τις ανάγκες δύο σωματείων που αγωνίζονται το ένα στην πρώτη κατηγορία και το άλλο στη δεύτερη.»
  title: Ερώτηση με αρ. 23.06.009.03.553, ημερομηνίας 2 Ιουνίου 2009, του βουλευτή
    εκλογικής περιφέρειας Λάρνακας κ. Τάσου Μητσόπουλου
