answers:
- http://www2.parliament.cy/parliamentgr/008_3e/23_06_009_05_01.217.htm
identifier: 23.06.009.05.01.217
question:
  by:
  - Σαμψών Σωτήρης
  date: '2010-09-24'
  text: |-
    «Θα επιθυμούσα όπως ενημερωθώ για τα ακόλουθα θέματα, τα οποία αφορούν την Ε΄ φάση αναδόμησης του συνοικισμού Αγίων Αναργύρων Α΄ στη Λάρνακα:

    1. Σε ποιο στάδιο βρίσκεται η διαδικασία της Ε΄ φάσης αναδόμησης του συνοικισμού Αγίων Αναργύρων Α΄ στη Λάρνακα και πώς αυτή θα εξελιχθεί (χρονοδιαγράμματα) με βάση τους σχεδιασμούς σας;

    2. Πώς οι πραγματικές ανάγκες των δικαιούχων κατοίκων ικανοποιούνται με το σχέδιο αναδόμησης σε σχέση με την αστική διακυβέρνηση και το στόχο βιώσιμης αστικής ανάπτυξης;

    3. Ποιος ο αριθμός κάθε τύπου (ως προς το εμβαδό και τα υπνοδωμάτια) διαμερισμάτων και μονοκατοικιών;

    4. Όσον αφορά το εμπορικό κέντρο, ποιος ο χαρακτήρας του, ο αριθμός των καταστημάτων, ο προσανατολισμός του και ποιοι οι δημόσιοι ανοικτοί κοινόχρηστοι χώροι του;

    5. Πώς το υπουργείο σχεδιάζει, μέσα από την τακτική αυτή, να αναγάγει την όλη προσπάθεια σε ολοκληρωμένη παρέμβαση αστικής ανάπτυξης του εν λόγω συνοικισμού (ένταξη στη γύρω προαστιακή περιοχή), έτσι ώστε οι συνοικισμοί να είναι ενταγμένοι στον αστικό ιστό και να αποτρέπεται κάθε κοινωνικός αποκλεισμός;

    Σας ευχαριστώ εκ των προτέρων.»
  title: Ερώτηση με αρ. 23.06.009.05.01.217, ημερομηνίας 24 Σεπτεμβρίου 2010, του
    βουλευτή εκλογικής περιφέρειας Αμμοχώστου κ. Σωτήρη Σαμψών
