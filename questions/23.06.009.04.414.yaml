answers:
- http://www2.parliament.cy/parliamentgr/008_03d/23_06_009_04_414.htm
identifier: 23.06.009.04.414
question:
  by:
  - Χατζηγιάννης Κυριάκος
  date: '2009-10-29'
  text: |-
    «Με δεδομένη τη μεγάλη συζήτηση που εδώ και πολύ καιρό γίνεται γύρω από το θέμα της ατμοσφαιρικής ρύπανσης στο κέντρο των μεγάλων πόλεων και το πώς αυτή συνδέεται με την κυκλοφορία των οχημάτων, θα παρακαλούσα τον αρμόδιο υπουργό να πληροφορήσει τη Βουλή των Αντιπροσώπων σχετικά με τα ακόλουθα:

    1. Ποιες είναι οι εξελίξεις στο θέμα της υιοθέτησης φορολογικών ή άλλων οικονομικών μέτρων που συνδέουν την αγορά οχήματος και την κίνησή του εντός ή εκτός πόλεων με τις περιβαλλοντικές του επιδόσεις;

    2. Πώς αξιολογείται από τις αρμόδιες κρατικές υπηρεσίες η σχετική εμπειρία χωρών που έχουν εφαρμόσει τέτοια μέτρα;

    3. Ενώ το Ευρωπαϊκό Κοινοβούλιο έχει εκφραστεί από το Σεπτέμβριο του 2006 για την πρόταση Οδηγίας σχετικά με τη φορολογία των επιβατικών αυτοκινήτων [COM (2005) 261], σύμφωνα με την οποία η φορολογία των οχημάτων συνδέεται με τις εκπομπές διοξιδίου του άνθρακα, ποιος είναι ο λόγος που η υιοθέτηση της εν λόγω Οδηγίας καθυστέρησε και ποιες ενέργειες έχει κάνει η Ευρωπαϊκή Επιτροπή σε βάρος της Κύπρου, προκειμένου να προχωρήσουν οι διαδικασίες υιοθέτησης της Οδηγίας;»
  title: Ερώτηση με αρ. 23.06.009.04.414, ημερομηνίας 29 Οκτωβρίου 2009, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
