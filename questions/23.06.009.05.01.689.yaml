answers:
- http://www2.parliament.cy/parliamentgr/008_3e/23_06_009_05_01.689.htm
by:
- Περδίκης Γιώργος
date: '2011-03-17'
heading: Ερώτηση με αρ. 23.06.009.05.01.689, ημερομηνίας 17 Μαρτίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.689
text: |-
  «Έχω πληροφορηθεί ότι πολλές εταιρείες οργανικών-βιολογικών καλλυντικών και ευρωπαϊκοί οργανισμοί πιστοποίησης έχουν οδηγηθεί στα δικαστήρια για παραπλάνηση των καταναλωτών, αφού ορισμένα από τα πρότυπα σήματα που χρησιμοποιούν επιτρέπουν την παρουσία παραγώγων πετρελαίου που μολύνουν το προϊόν με διοξίνη 1-4. Μάλιστα, ερευνητές υποστηρίζουν ότι υπάρχουν σοβαρές ενδείξεις ότι οι συνδυασμένες επιδράσεις που έχουν οι χημικές ουσίες είναι δυνατό να προκαλέσουν γενετικές ανωμαλίες, νευρολογικές διαταραχές και καρκίνο. Για το λόγο αυτό είναι απαραίτητο πλέον ένα κοινώς αποδεκτό σήμα στο πλαίσιο της ευρωπαϊκής νομοθεσίας το οποίο θα εφαρμόζεται σε όλα τα κράτη μέλη της Ευρωπαϊκής Ένωσης. Όπως πληροφορούμαι, οι διαφορετικοί πιστοποιητικοί οργανισμοί που εκδίδουν διάφορα σήματα συμφώνησαν στο πρότυπο “Cosmus”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εκκρεμούν υποθέσεις καταγγελιών καταναλωτών ενάντια σε εταιρείες οργανικών-βιολογικών καλλυντικών. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν έχει πληροφορηθεί για το σχετικό ISO που ετοιμάζει η Ευρωπαϊκή Ένωση και πώς έχει αυτό διαμορφωθεί.»
