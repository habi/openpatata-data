_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.057.htm
by:
- Περδίκης Γιώργος
date: '2012-08-30'
heading: Ερώτηση με αρ. 23.06.010.02.057, ημερομηνίας 30 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.057
text: |-
  «Έχω πληροφορηθεί ότι στην αγορά φωτοβολταϊκών κυκλοφορούν πολλές και διάφορες ποιότητες κατασκευών. Υπάρχουν φωτοβολταϊκά, ιδιαίτερα με χώρα προέλευσης την Κίνα, τα οποία είναι πολύ κακής ποιότητας και δεν έχουν τις κατάλληλες εγγυήσεις. Με λίγα λόγια υπάρχει κίνδυνος να γεμίσει η Κύπρος μικρού, μεσαίου ή μεγάλου μεγέθους φωτοβολταϊκές μονάδες, που δε θα παράγουν τον αναμενόμενο ηλεκτρισμό. Εφόσον αυτές οι μονάδες κατά πλειοψηφία επιχορηγούνται, τίθεται και θέμα διασπάθισης δημόσιου χρήματος. Επίσης αρκετοί πολίτες και μικροεπενδυτές πιθανόν να καταστραφούν οικονομικά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υπόψη του αυτούς τους κινδύνους, αν λαμβάνονται μέτρα αντιμετώπισής τους ή αν λαμβάνονται μέτρα πρόληψης μέσω της τήρησης υποχρεωτικών κανόνων ποιότητας και ασφάλειας και μέσω ενημέρωσης του κοινού.»
