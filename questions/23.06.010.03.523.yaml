answer: http://www2.parliament.cy/parliamentgr/008_3g/23_06_010_03_523.htm
identifier: 23.06.010.03.523
question:
  by:
  - Περδίκης Γιώργος
  date: '2014-02-27'
  text: |
    «Σε παλαιότερη απάντηση, ημερομηνίας 6 Φεβρουαρίου 2014, του Υπουργού Παιδείας και Πολιτισμού κ. Κυριάκου Κενεβέζου στην ερώτησή μου με αρ. 23.06.010.03.347 πληροφορήθηκα ότι το Υπουργείο Παιδείας και Πολιτισμού εξετάζει προσεκτικά κάθε καταγγελία για την παράνομη λειτουργία ιδιωτικών φροντιστηρίων και στη συνέχεια παραπέμπει όλες τις παράνομες υποθέσεις στην αστυνομία, η οποία και φέρει την ευθύνη της περαιτέρω διερεύνησης και παραπομπής στη δικαιοσύνη κάθε παράνομης δραστηριότητας.

    Παρακαλώ τους αρμόδιους υπουργούς να πληροφορήσουν τη Βουλή των Αντιπροσώπων για τον αριθμό των παράνομων υποθέσεων ιδιωτικών φροντιστηρίων που έχουν παραπεμφθεί στην αστυνομία, καθώς επίσης και για τις ενέργειες στις οποίες έχει προβεί η αστυνομία για την άρση της παρανομίας.»
  title: Ερώτηση με αρ. 23.06.010.03.523, ημερομηνίας 27 Φεβρουαρίου 2014, του βουλευτή εκλογικής περιφέρειας Λευκωσίας κ. Γιώργου Περδίκη
