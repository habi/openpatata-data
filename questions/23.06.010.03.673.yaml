answer: http://www2.parliament.cy/parliamentgr/008_3g/23_06_010_03_673.htm
identifier: 23.06.010.03.673
question:
  by:
  - Χαραλαμπίδου Ειρήνη
  date: '2014-05-30'
  text: |
    «Παρακαλείται ο αρμόδιος υπουργός να μας ενημερώσει για τα ακόλουθα σε σχέση με τις κάμερες φωτοεπισήμανσης που τοποθετήθηκαν στη λεωφόρο Γρίβα Διγενή στη Λευκωσία:

    1. Αρχές Ιουνίου αρχίζει η κανονική λειτουργία του συστήματος. Ποιο θα είναι το όριο ταχύτητας, η υπέρβαση του οποίου θα συνιστά αδίκημα στη βάση του οποίου θα καταγγέλλονται οι οδηγοί;

    2. Δεδομένου ότι συζητήθηκε αναθεώρηση των ορίων ταχύτητας σε δρόμους διπλής κατεύθυνσης, τι έχετε πράξει ως προς αυτό;

    3. Το σύστημα φωτοεπισήμανσης τοποθετήθηκε στη λεωφόρο Γρίβα Διγενή, για να αντιμετωπισθεί συγκεκριμένο πρόβλημα με αγώνες ταχύτητας κατά τις πρωινές ώρες. Τίθεται υπό συζήτηση το κατά πόσο οι καταγγελίες πρέπει να γίνονται για πιο υψηλά όρια ταχύτητας. Στη λεωφόρο Γρίβα Διγενή σήμερα το όριο ταχύτητας είναι μόλις 50 km/h, με αποτέλεσμα, εάν το Τμήμα Τροχαίας ακολουθήσει συνήθειες πρακτικές, εύκολα θα καταγράφονται παραβάσεις από τους οδηγούς. Αντιλαμβάνεστε πως αυτή η πρακτική μπορεί να εκληφθεί ως άλλος τρόπος φορολογίας των πολιτών, δεδομένου ότι στη συγκεκριμένη λεωφόρο εύκολα υπερβαίνει κανείς το όριο των 50 km/h. Η τοποθέτηση του συστήματος έπρεπε να έχει ως στόχο την πρόληψη.

    4. Προτίθεστε να δώσετε περίοδο χάριτος, κατά την οποία να ενημερώνετε γραπτώς τους παραβαίνοντες, ούτως ώστε να πληροφορηθούν επαρκώς οι πολίτες για τον τρόπο που θα λειτουργήσει το όλο σύστημα;»
  title: Ερώτηση με αρ. 23.06.010.03.673, ημερομηνίας 30 Μαΐου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
