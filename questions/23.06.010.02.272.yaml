answers: []
by:
- Δημητρίου Μισιαούλη Στέλλα
date: '2012-11-06'
heading: Ερώτηση με αρ. 23.06.010.02.272, ημερομηνίας 6 Νοεμβρίου 2012, της βουλευτού
  εκλογικής περιφέρειας Λευκωσίας κ. Στέλλας Μισιαούλη Δημητρίου
identifier: 23.06.010.02.272
text: |-
  «Μετά από παράπονα πολιτών που ήρθαν σε γνώση μου, θα ήθελα να γνωρίζω τη διαδικασία και την πολιτική του κράτους όσον αφορά τη χρήση νάρθηκα από παιδιά που αντιμετωπίζουν προβλήματα της σπονδυλικής στήλης (λόρδωση, κύφωση).

  Οι νάρθηκες που δίνονται από το Εργαστήριο Προσθετικών Μελών του κράτους είναι άβολοι (χρησιμοποιούνται υλικά προηγούμενης τεχνολογίας) σε σύγκριση με αυτούς του ιδιωτικού τομέα. Πολλές φορές τα παιδιά δε θέλουν να τους χρησιμοποιούν, διότι γίνεται εμφανής η χρησιμοποίησή τους κάτω από τα ρούχα τους και ντρέπονται σε τέτοιο βαθμό, που τους δημιουργούνται ψυχολογικά προβλήματα. Το κόστος στον ιδιωτικό τομέα είναι μεγάλο, λαμβάνοντας υπόψη ότι με την ανάπτυξη των παιδιών χρειάζεται αλλαγή και στο νάρθηκα.

  Επίσης θα ήθελα να γνωρίζω αν επιχορηγείται η αγορά νάρθηκα από τον ιδιωτικό τομέα και πόσο κοστίζει.»
