answers:
- http://www2.parliament.cy/parliamentgr/008_3g/23_06_010_03_454.htm
identifier: 23.06.010.03.454
question:
  by:
  - Περδίκης Γιώργος
  date: '2014-01-28'
  text: |-
    «Έχω πληροφορηθεί ότι μεγάλος αριθμός εργαζομένων Κυπρίων, κοινοτικών και υπηκόων τρίτων χωρών χειρίζεται μηχανήματα ανύψωσης και μεταφοράς εμπορευμάτων (π.χ. γερανούς, περονοφόρα, παλετοφόρα, τηλεσκοπικά κ.τ.λ.) χωρίς την απαιτούμενη κατάρτιση. Έχω ακούσει επίσης πολλές φορές για εργατικά ατυχήματα που συνέβησαν λόγω κακού χειρισμού ανυψωτικών μηχανημάτων. Όπως φαίνεται, υπάρχει σοβαρό ζήτημα σε σχέση με την κατάρτιση και την πιστοποίηση εξειδικευμένου προσωπικού στη χρήση τέτοιων μηχανημάτων.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει διαπιστωθεί το πρόβλημα πρόκλησης εργατικών ατυχημάτων λόγω ελλιπούς χρήσης ή κατάρτισης στη χρήση ανυψωτικών μηχανημάτων και άλλων μηχανών φόρτωσης ή μεταφοράς εμπορευμάτων και ποια μέτρα λαμβάνονται για αντιμετώπιση του προβλήματος.»
  title: Ερώτηση με αρ. 23.06.010.03.454, ημερομηνίας 28 Ιανουαρίου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
