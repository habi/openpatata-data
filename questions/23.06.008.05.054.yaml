answers:
- http://www2.parliament.cy/parliamentgr/008_03b/23_06_008_05_054.htm
identifier: 23.06.008.05.054
question:
  by:
  - Καράς Αντώνης
  date: '2005-09-20'
  text: |-
    «Το θέμα των αποζημιώσεων των κοινοταρχών και των μελών των κοινοτικών συμβουλίων των κατεχόμενων κοινοτήτων είναι ένα θέμα το οποίο εκκρεμεί εδώ και αρκετά χρόνια. Η ανομοιομορφία, η υποβάθμιση και η ανισότητα που επικρατούν σχετικά με το θέμα αυτό έχουν δημιουργήσει το αίσθημα στους κοινοτάρχες των κατεχόμενων κοινοτήτων ότι υπάρχουν δύο κατηγορίες κοινοταρχών. Το γεγονός ότι οι κοινοτάρχες μη κατεχόμενων κοινοτήτων παίρνουν και μηνιαία αποζημίωση και σύνταξη είναι ενδεικτικό της ανομοιομορφίας και της ανισότητας που επικρατούν.

    Αποστολή των κοινοταρχών και των συμβουλίων των κατεχόμενων κοινοτήτων είναι η διατήρηση της οντότητας και της μνήμης των κοινοτήτων μέχρι την επιστροφή και επανεγκατάσταση στις πατρογονικές μας εστίες. Επομένως, κατά τη γνώμη μας, η αποστολή τους είναι εξίσου σημαντική με αυτή των άλλων κοινοταρχών και συμβουλίων των μη κατεχόμενων κοινοτήτων.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν θα υπάρξει διαφοροποίηση της πολιτικής της κυβέρνησης έναντι των κατεχόμενων κοινοτήτων, όσον αφορά την αποζημίωση και άλλα ωφελήματα των προέδρων και των μελών των κοινοτικών συμβουλίων.»
  title: Ερώτηση με αρ. 23.06.008.05.054, ημερομηνίας 20 Σεπτεμβρίου 2005, του βουλευτή
    εκλογικής περιφέρειας Αμμοχώστου κ. Αντώνη Καρά
