_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_146.htm
by:
- Περδίκης Γιώργος
date: '2008-10-24'
heading: Ερώτηση με αρ. 23.06.009.03.146, ημερομηνίας 24 Οκτωβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.146
text: |-
  «Ο περί της Περιβαλλοντικής Ευθύνης όσον αφορά την Πρόληψη και την Αποκατάσταση Περιβαλλοντικής Ζημιάς Νόμος του 2007 δημιουργεί το νομικό πλαίσιο για την ενσωμάτωση της βασικής αρχής “ο ρυπαίνων πληρώνει”. Σύμφωνα με το νόμο αυτό, ο Υπουργός Γεωργίας, Φυσικών Πόρων και Περιβάλλοντος οφείλει να λάβει μέτρα που να ενθαρρύνουν την ανάπτυξη της ασφάλισης και άλλων χρηματοοικονομικών εγγυήσεων, ούτως ώστε να μπορέσουν οι φορείς εκμετάλλευσης να καλύψουν τις ευθύνες τους. Το Υπουργικό Συμβούλιο δύναται να εκδίδει σχετικούς κανονισμούς και η αρμόδια αρχή δύναται να εκδίδει σχετικούς κανονισμούς και η αρμόδια αρχή δύναται να ανακτήσει το κόστος της πρόληψης ή αποκατάστασης της περιβαλλοντικής ζημιάς από τη ρύπανση μέσω ασφάλισης ή άλλης εγγύησης που μπορεί να καθορίσει ο υπουργός.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποια μέτρα έχει λάβει, σύμφωνα με τον πιο πάνω νόμο, για την πρόληψη και την αποκατάσταση περιβαλλοντικής ζημιάς και συγκεκριμένα αν έχουν εκδοθεί οι κανονισμοί που αφορούν την ανάπτυξη ασφαλιστικών προγραμμάτων, σύμφωνα με το άρθρο 15 του νόμου.»
