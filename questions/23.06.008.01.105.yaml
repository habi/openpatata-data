answers:
- http://www2.parliament.cy/parliamentgr/008_03/23_06_008_01_105.htm
by:
- Περδίκης Γιώργος
date: '2002-04-25'
heading: Ερώτηση με αρ. 23.06.008.01.105 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 25 Απριλίου 2002.
identifier: 23.06.008.01.105
text: |-
  « Έχω πληροφορηθεί ότι έχει υποβληθεί μεγάλος αριθμός αιτήσεων για εξασφάλιση ερευνητικών αδειών και προνομίων λατόμησης στην περιοχή του δάσους Πάφου (δάσος του Ζαχαρία, Λυσός). Σύμφωνα με τις πληροφορίες μου, οι σκοπούμενες λατομικές δραστηριότητες σχετίζονται με τα σχέδια για κατασκευή του αυτοκινητόδρομου Πάφου - Πόλης Χρυσοχούς, καθώς και με την προβλεπόμενη εγκατάλειψη της λατομικής ζώνης Ανδρολίκου λόγω εξάντλησης των εκεί αποθεμάτων.

  Ας σημειωθεί ότι το δάσος Πάφου είναι προστατευόμενη περιοχή (έχει κηρυχθεί εθνικό πάρκο), είναι κρατική περιουσία και αποτελεί το σημαντικότερο βιότοπο και πνεύμονα πρασίνου της Κύπρου. Είναι ο βιότοπος του προστατευόμενου αγρινού και άλλων σπάνιων ειδών της χλωρίδας και της πανίδας της Κύπρου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις εξελίξεις αυτές, καθώς και για τις προθέσεις της κυβέρνησης έναντι των αιτήσεων για λατόμηση εντός του δάσους Πάφου.»
