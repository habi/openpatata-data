_id: 23.06.008.05.127_127
_position_on_page: 127
_sources:
- http://www2.parliament.cy/parliamentgr/008_02/chronological/008_02_HE.htm
answers:
- http://www2.parliament.cy/parliamentgr/008_03b/23_06_008_05_127.htm
by:
- Περδίκης Γιώργος
date: '2005-10-25'
heading: Ερώτηση με αρ. 23.06.008.05.127, ημερομηνίας 25 Οκτωβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.127
text: |-
  «Όπως έχω πληροφορηθεί, η τέως Υπουργός Υγείας κ. Ακκελίδου με επιστολή της προς τον πρόεδρο της Κοινοβουλευτικής Επιτροπής Υγείας, ημερομηνίας 10 Ιουνίου 2003, ανέφερε ότι στο υπό ανέγερση νοσοκομείο της Λευκωσίας θα λειτουργήσει ξεχωριστή ρευματολογική κλινική. Όμως φαίνεται ότι από τότε δεν έχουν γίνει οποιαδήποτε συγκεκριμένα βήματα προς αυτή την κατεύθυνση. Όπως επισημαίνουν οι Κύπριοι ρευματοπαθείς, κυριότερο πρόβλημά τους παραμένει η ανυπαρξία οργανωμένης κρατικής ρευματολογικής κλινικής, ώστε να παρέχεται από το κράτος η κατάλληλη θεραπευτική αγωγή με βάση τα σύγχρονα ιατρικά δεδομένα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν παραμένει η δέσμευση για ίδρυση και λειτουργία πολυδύναμης κρατικής ρευματολογικής κλινικής και ποια μέτρα λαμβάνονται για την άμεση υλοποίηση μιας τέτοιας απόφασης.»
