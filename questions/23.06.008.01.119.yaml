answers:
- http://www2.parliament.cy/parliamentgr/008_03/23_06_008_01_119.htm
by:
- Αγαπίου Άγις
date: '2002-05-17'
heading: Ερώτηση με αρ. 23.06.008.01.119 που υποβλήθηκε από το βουλευτή εκλογικής
  περιφέρειας Λεμεσού κ. Άγι Αγαπίου στις 17 Μαΐου 2002.
identifier: 23.06.008.01.119
text: |-
  «Κατά την επίσκεψή μας στα χωριά Ζωοπηγή και Λουβαράς της επαρχίας Λεμεσού, οι τοπικές αρχές μας πληροφόρησαν ότι το κτίριο του περιφερειακού σχολείου Καλού Χωριού που χρησιμοποιείται από τους μαθητές των κοινοτήτων της περιοχής παρουσιάζει κατασκευαστικά προβλήματα και η παράδοσή του δεν έγινε κανονικά λόγω της άρνησης των τοπικών αρχών να το παραλάβουν εξαιτίας των κατασκευαστικών προβλημάτων που παρουσιάζει.

  Παρά ταύτα το σχολείο λειτουργεί κανονικά και συνεπώς παρακαλείται το αρμόδιο υπουργείο να ενημερώσει τη Βουλή των Αντιπροσώπων σε ποιες ενέργειες έχει προβεί για διαπίστωση τυχόν κατασκευαστικών προβλημάτων που παρουσιάζει το πιο πάνω σχολείο και επίλυσή τους, ιδιαίτερα μετά το υπόμνημα που έχει σταλθεί.»
