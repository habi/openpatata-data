answers: []
by:
- Ομήρου Γιαννάκης
date: '2010-12-09'
heading: Ερώτηση με αρ. 23.06.009.05.01.453, ημερομηνίας 9 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιαννάκη Ομήρου
identifier: 23.06.009.05.01.453
text: |-
  «Δημότες Λευκωσίας διαμαρτύρονται έντονα για την πρόθεση του δήμου Λευκωσίας να προχωρήσει σε ανακατασκευή αριθμού δρόμων (σχετική δημοσίευση στην Επίσημη Εφημερίδα της Δημοκρατίας ημερ. 25.11.2009, αρ. 4395-γνωστοποίηση αρ. 2324) με αναμενόμενη δυσβάστακτη χρέωση των πιο πάνω δημοτών-ιδιοκτητών κατοικιών στους υπό ανακατασκευή δρόμους, με βάση το άρθρο 17 του Περί Ρυθμίσεως Οδών και Οικοδομών Νόμου.

  Οι δημότες υποστηρίζουν ότι η σχετική πρόνοια του νόμου είναι αναχρονιστική, υιοθετήθηκε με βάση πεπαλαιωμένα πολεοδομικά και συγκοινωνιακά δεδομένα και είναι κατάφωρα άδικη ως προς τον τρόπο καταμερισμού της προτιθέμενης δαπάνης.

  Παρακαλείται ο αρμόδιος υπουργός να πληροφορήσει το σώμα για τις απόψεις του ως προς την ανάγκη τροποποίησης της συγκεκριμένης πρόνοιας του νόμου.»
