_id: 23.06.010.02.581_581
_position_on_page: 581
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.581.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.581, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.581
text: |-
  «Έχω πληροφορηθεί για τις ανησυχίες του Συνδέσμου Εταιρειών Ανανεώσιμων Πηγών Ενέργειας Κύπρου για τις κινήσεις της Ευρωπαϊκής Επιτροπής, η οποία, υπό το κάλυμμα της προσπάθειας καταπολέμησης των πρακτικών φοροδιαφυγής, παράνομης επιδότησης και παραβίασης των κανόνων του υγιούς ανταγωνισμού, στοχεύει στην τοποθέτηση εμποδίων στην αγορά φωτοβολταϊκών κινεζικής παραγωγής. Αν εφαρμοστούν αυστηροί κανόνες για την εισαγωγή κινεζικής κατασκευής φωτοβολταϊκών στην Ευρωπαϊκή Ένωση, θα πληγεί η προσπάθεια της Κύπρου να καταστεί ηλεκτροπαραγωγός χώρα ηλιακής ενέργειας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση της Κυπριακής Δημοκρατίας μελετά οποιαδήποτε διαβήματα προς τα αρμόδια όργανα της Ευρωπαϊκής Ένωσης, ώστε να αποφευχθεί η εφαρμογή περιορισμών στην εισαγωγή φωτοβολταϊκών κινεζικής κατασκευής στην Ευρωπαϊκή Ένωση.»
