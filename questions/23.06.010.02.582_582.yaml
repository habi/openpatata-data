_position_on_page: 582
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.582.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.582, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.582
text: |-
  «Έχω πληροφορηθεί από επαγγελματίες δύτες για πρόταση επιχορηγημένης επαγγελματικής εκπαίδευσης (υποβρύχιες εργασίες) στη Σικελία. Στη Σικελία υπάρχει σχολή η οποία υπάγεται στην Παγκόσμια Ομοσπονδία Επαγγελματικής Κατάδυσης (LDSA) και έχει τη δυνατότητα έκδοσης πιστοποιητικών εκπαίδευσης για υποβρύχιες εργασίες. Σύμφωνα με τις πληροφορίες μου, τα προγράμματα είναι επιχορηγημένα στην Ιταλία, ενώ σε αυτά μπορούν να ενταχθούν και Κύπριοι πολίτες, αν υποβληθεί επίσημη πρόταση από την Κυπριακή Δημοκρατία. Δεδομένων και των εργασιών που πιθανόν να προκύψουν υποθαλάσσια με το φυσικό αέριο, μία τέτοια πρόταση δεν μπορεί να είναι παρά μόνο συμφέρουσα για την Κυπριακή Δημοκρατία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο επίσημης υποβολής πρότασης από την Κυπριακή Δημοκρατία, προκειμένου να εξασφαλιστεί ότι στα προγράμματα αυτά μπορούν επιχορηγημένα να εντάσσονται και Κύπριοι πολίτες.»
