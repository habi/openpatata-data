_id: 23.06.010.01.738_380
_position_on_page: 380
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.738.htm
by:
- mp_id: perdikis-giorgos
date: '2012-04-11'
heading: Ερώτηση με αρ. 23.06.010.01.738, ημερομηνίας 11 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.738
text: |-
  «Από απάντηση του Υπουργού Συγκοινωνιών και Έργων κ. Ευθύμιου Φλουρέντζου, ημερομηνίας 30 Σεπτεμβρίου 2011, σε παλαιότερη ερώτησή μου με αριθμό 23.06.009.05.02.011, με θέμα τη σύνταξη έκθεσης από Ευρωπαίους εμπειρογνώμονες όπου επισημαίνονταν τα κενά και οι παραλείψεις στην ασφάλεια των κυπριακών αεροδρομίων, πληροφορήθηκα ότι οι αρμόδιες υπηρεσίες έλαβαν άμεσα διορθωτικά μέτρα, τα οποία κρίθηκαν ικανοποιητικά από τους Ευρωπαίους εμπειρογνώμονες. Πληροφορήθηκα επίσης ότι το τελικό σχέδιο δράσης του Τμήματος Πολιτικής Αεροπορίας που καλύπτει όλα τα κεφάλαια της αεροπορικής ασφάλειας θα υποβαλλόταν σύντομα στην Ευρωπαϊκή Ένωση.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει υποβληθεί το τελικό σχέδιο δράσης του Τμήματος Πολιτικής Αεροπορίας που καλύπτει όλα τα κεφάλαια της αεροπορικής ασφάλειας, αν τα κυπριακά αεροδρόμια έχουν επιθεωρηθεί ξανά στα πλαίσια προγράμματος επιθεωρήσεων ευρωπαϊκών αερολιμένων που καταρτίζει κάθε χρόνο η Ευρωπαϊκή Επιτροπή και, εάν ναι, ποια ήταν τα αποτελέσματα των επιθεωρήσεων αυτών.»
