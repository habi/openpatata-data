answers:
- http://www2.parliament.cy/parliamentgr/008_03/23_06_008_02_098.htm
by:
- Μαύρου Ελένη
date: '2002-11-08'
heading: Ερώτηση με αρ. 23.06.008.02.098 που υποβλήθηκε από τη βουλευτή εκλογικής
  περιφέρειας Λευκωσίας κ. Ελένη Μαύρου στις 8 Νοεμβρίου 2002.
identifier: 23.06.008.02.098
text: |-
  «Σε τηλεοπτική εκπομπή, ημερομηνίας 29 Οκτωβρίου 2002, έγινε αναφορά από πατέρα ανήλικης ότι η κόρη του, ηλικίας δεκαπέντε χρόνων, μετά τη σύλληψή της οδηγήθηκε στα κρατητήρια Λεμεσού όπου κρατήθηκε μαζί με άλλες ανήλικες κρατούμενες και όπου οι γονείς δεν είχαν καμία πρόσβαση. Η “καταγγελία” του πατέρα, ανεξάρτητα από τα δεδομένα της συγκεκριμένης υπόθεσης, δημιουργεί ερωτήματα για την τακτική που ακολουθείται σε περιπτώσεις σύλληψης ανήλικων παραβατών.

  Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα ακόλουθα:

  1. Τη διαδικασία που ακολουθείται σε περιπτώσεις κράτησης ανηλίκων και πιο συγκεκριμένα κατά πόσο γίνονται σεβαστές οι πρόνοιες του άρθρου 7 του περί Αδικοπραγούντων Ανηλίκων Νόμου Κεφ. 157.

  2. Τα μέτρα που παίρνονται, σύμφωνα και με τη σχετική νομοθεσία, για αποφυγή της δημοσιοποίησης στοιχείων ανηλίκων που εμπλέκονται σε παρόμοια περιστατικά και κατ’ επέκταση της θυματοποίησής τους.»
