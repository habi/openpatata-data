_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_194.htm
by:
- Περδίκης Γιώργος
date: '2003-10-23'
heading: Ερώτηση με αρ. 23.06.008.03.194, ημερομηνίας 23 Οκτωβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.194
text: |-
  «Έχω επισκεφθεί το χώρο της παραλίας βόρεια του λιμανιού Λεμεσού, εκεί όπου εκβάλλουν στη θάλασσα λύματα οινοβιομηχανιών. Η κατάσταση είναι δραματική και προσβάλλει κάθε ευαίσθητο πολίτη. Κυρίως όμως πρέπει να προσβάλλει κάθε διοικητική αρχή. Υπάρχει εκεί ένας αγωγός που οδηγεί συνεχώς λύματα σε πολύ μικρό βάθος μέσα στη θάλασσα (τρία με τέσσερα μέτρα από την ακτή). Παράλληλα όμως υπάρχει και ένας ανοικτός οχετός, υποτίθεται για την αποχέτευση των ομβρίων υδάτων του λιμανιού, που όμως τροφοδοτείται από αγωγούς αποβλήτων των οινοβιομηχανιών. Θεωρώ ότι η κατάσταση αγγίζει τα όρια του εγκλήματος.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες που προτίθεται να λάβει, ώστε να σταματήσει αμέσως η ρύπανση της θάλασσας.»
