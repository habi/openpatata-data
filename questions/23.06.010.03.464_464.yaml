_id: 23.06.010.03.464_464
_position_on_page: 464
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_464.htm
by:
- mp_id: perdikis-giorgos
date: '2014-01-28'
heading: Ερώτηση με αρ. 23.06.010.03.464, ημερομηνίας 28 Ιανουαρίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.464
text: |-
  «Έχω πληροφορηθεί ότι τον Ιούνιο του 2013 η εταιρεία “Advance Medical Waste Management” ζήτησε όπως της χορηγηθεί άδεια για διάθεση των επεξεργασμένων ιατρικών αποβλήτων στο ΧΥΤΑ Πάφου. Το Υπουργείο Εσωτερικών εξέτασε το αίτημα της εν λόγω εταιρείας και με τη σύμφωνη γνώμη και του Υπουργείου Γεωργίας, Φυσικών Πόρων και Περιβάλλοντος ενέκρινε το αίτημα της εταιρείας. Μετά από συνεννόηση του Υπουργείου Εσωτερικών με το Συμβούλιο Διαχείρισης του ΧΥΤΑ Πάφου αποφασίστηκε η αποδοχή διάθεσης των επεξεργασμένων ιατρικών αποβλήτων της εταιρείας στο ΧΥΤΑ Πάφου, νοουμένου ότι το Τμήμα Περιβάλλοντος θα επιβαρύνεται με τυχόν έξοδα για τα οποία η εταιρεία θα αρνείται να καταβάλει στο συμβούλιο διαχείρισης και κάθε φορτίο που οδηγείται για διάθεση πρέπει να συνοδεύεται από πιστοποιητικό ελέγχου και βεβαίωση ότι έχει ελεγχθεί από το Τμήμα Περιβάλλοντος. Το Υπουργείο Γεωργίας, Φυσικών Πόρων και Περιβάλλοντος απάντησε ότι δεν μπορεί να αναλάβει τις πιο πάνω δεσμεύσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το πού καταλήγουν τελικά τα επεξεργασμένα ιατρικά απόβλητα της εταιρείας “Advance Medical Waste Management”, ποιος επωμίζεται το οικονομικό κόστος, καθώς και πώς τελικά έχει επιλυθεί το πιο πάνω πρόβλημα.»
