answers:
- http://www2.parliament.cy/parliamentgr/008_03d/23_06_009_04_1229.htm
by:
- Περδίκης Γιώργος
date: '2010-05-28'
heading: Ερώτηση με αρ. 23.06.009.04.1229, ημερομηνίας 28 Μαΐου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1229
text: |-
  «Κατά τη διάρκεια συζήτησης του θέματος “Οι πληροφορίες για την πειραματική λειτουργία του Ερευνητικού Προγράμματος Υψηλής Συχνότητας Δραστικής Ακτινοβολίας (HAARP) στις βρετανικές βάσεις Ακρωτηρίου και οι σοβαρές επιπτώσεις στο περιβάλλον”, στις 26 Μαρτίου 2009, δόθηκε η εντύπωση ότι οι αρμόδιες αρχές θα διερευνούσαν τις πληροφορίες για υπερπτήσεις αμερικανικών και βρετανικών αεροπλάνων (ειδικά του τύπου KC-135 και KC-10) που ψεκάζουν με σωματίδια οξιδίου αλουμινίου και βαρίου στους κυπριακούς ουρανούς. Περιμέναμε από τις αρμόδιες υπηρεσίες να προχωρήσουν σε δειγματοληπτικές έρευνες των χημικών ουρών που εντοπίζονται συχνά μετά από αυτές τις πτήσεις ή του εδάφους για την ύπαρξη των συγκεκριμένων χημικών ουσιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έγιναν τέτοιες έρευνες και ποια ήταν τα αποτελέσματα.»
