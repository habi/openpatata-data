answers:
- http://www2.parliament.cy/parliamentgr/008_03c/23_06_009_02_141.htm
by:
- Φακοντής Αντρέας
date: '2007-10-23'
heading: Ερώτηση με αρ. 23.06.009.02.141, ημερομηνίας 23 Οκτωβρίου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.141
text: |-
  «Πρόσφατα ενημερώθηκα για τα προβλήματα που έχουν δημιουργηθεί από τη μη ορκωμοσία των ειδικών αστυφυλάκων/εποπτών οδικών μεταφορών του Τμήματος Οδικών Μεταφορών.

  Τα δεκατρία άτομα τα οποία έχουν προσληφθεί ως επόπτες οδικών μεταφορών (ειδικοί αστυφύλακες) παρακολούθησαν μαθήματα σχετικά με τα καθήκοντα της θέσης, έτυχαν εκπαίδευσης στην Αστυνομική Ακαδημία και παρακάθισαν σε εξετάσεις, στις οποίες πέτυχαν.

  Δυστυχώς, οι εν λόγω ειδικοί αστυφύλακες/επόπτες οδικών μεταφορών δεν έχουν ακόμα ορκιστεί, γι’ αυτό και δεν έχουν τη δυνατότητα να εκτελούν τα καθήκοντά τους όπως αυτά προβλέπονται στο σχέδιο υπηρεσίας.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τους λόγους για τους οποίους δεν έχουν ακόμα ορκιστεί οι εν λόγω ειδικοί αστυφύλακες/επόπτες οδικών μεταφορών και πότε εκτιμάται ότι θα ορκιστούν, προκειμένου να είναι σε θέση να εκτελούν τα καθήκοντά τους.»
