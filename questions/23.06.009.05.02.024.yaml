answers:
- http://www2.parliament.cy/parliamentgr/008_3e/23_06_009_05_02_024.htm
by:
- Περδίκης Γιώργος
date: '2011-06-16'
heading: Ερώτηση με αρ. 23.06.009.05.02.024, ημερομηνίας 16 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.024
text: |-
  «Έχω πληροφορηθεί ότι στα καταστρώματα των αλιευτικών σκαφών εγκαθίστανται συσκευές Globalwave MT3300 κατόπιν οδηγιών του Τμήματος Αλιείας. Η συσκευή ΜΤ3300 λειτουργεί σε συχνότητες 1525-1559 ΜΗΖ και 1626.6-1660.5 ΜΗΖ. Η ακτινοβολία της υφίσταται διάχυση και επηρεάζει όλο το σκάφος και το προσωπικό του. Έχει παρατηρηθεί ότι η ένταση των μικροκυμάτων για τις συχνότητες λειτουργίας της συσκευής ΜΤ3300 είναι πολύ μεγαλύτερη του κρίσιμου ασφαλούς ορίου των 100μW/m2, που καθορίζει το “Medical Authority of the Federal State of Salzburg”. Δεδομένου ότι η ένταση της ακτινοβολίας στο κατάστρωμα είναι πολύ υψηλή, είναι φανερό ότι το προσωπικό των σκαφών θα δέχεται συνεχώς και καθ’ όλη τη διάρκεια της εργασίας του καθημερινά ακτινοβολία κατά πολύ μεγαλύτερη των κρίσιμων ασφαλών ορίων. Είναι παραδεκτό ότι οι αυξημένες τιμές ακτινοβολίας προκαλούν βλαβερές επιπτώσεις στην υγεία των ανθρώπων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν οι αρμόδιες υπηρεσίες σκοπεύουν να απομακρύνουν άμεσα τις συσκευές Globalwave ΜΤ3300, ώστε τα επίπεδα έκθεσης της έντασης των μικροκυμάτων και του ηλεκτρομαγνητικού πεδίου που αυτές προκαλούν να ελαττωθούν και έτσι οι μετρήσεις της ακτινοβολίας παντού στο κατάστρωμα του σκάφους να είναι μικρότερες του κρίσιμου ασφαλούς ορίου που καθορίζει το Bioinitiative Report.»
