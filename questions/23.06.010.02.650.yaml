answers:
- http://www2.parliament.cy/parliamentgr/008-3f/23_06_010_02.650.htm
identifier: 23.06.010.02.650
question:
  by:
  - Αδάμου Αδάμος
  date: '2013-05-31'
  text: |-
    «Μετά από παράπονα πολιτών που ήρθαν σε γνώση μου, θα ήθελα να γνωρίζω γιατί δεν υιοθετείται η σύγχρονη πολιτική καθαρισμού οικοπέδων, που εφαρμόζεται σε όλη την Ευρωπαϊκή Ένωση, η οποία αφορά στην εκκοπή των χόρτων με σύγχρονες μεθόδους, όπως είναι η χρήση της χορτοκοπτικής, αντί των τρακτέρ. Η Κύπρος, παρ’ όλες τις ευρωπαϊκές Οδηγίες και συστάσεις, επιμένει να επιβαρύνει την ήδη βεβαρημένη ατμόσφαιρά μας με επιπλέον σκόνη, η οποία δημιουργείται από τον καθαρισμό των οικοπέδων και αγροτεμαχίων με τρακτέρ.

    Επίσης έχω ενημερωθεί ότι το Τμήμα Δασών στην υποπεριφέρεια Λεμεσού έχει καθαρίσει όλο το δάσος Πολεμιδιών με τη μέθοδο της χορτοκοπτικής, η οποία είναι και η μόνη ενδεδειγμένη μέθοδος. Γιατί δεν αναλαμβάνουν και οι υπόλοιποι δήμοι τον καθαρισμό των οικοπέδων τους με τη μέθοδο αυτή;»
  title: Ερώτηση με αρ. 23.06.010.02.650, ημερομηνίας 31ης Μαΐου 2013, του βουλευτή
    εκλογικής περιφέρειας Λεμεσού κ. Αδάμου Αδάμου
