_id: 23.06.008.03.226_226
_position_on_page: 226
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_226.htm
by:
- mp_id: perdikis-giorgos
date: '2003-10-29'
heading: Ερώτηση με αρ. 23.06.008.03.226, ημερομηνίας 29 Οκτωβρίου 2003, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.226
text: |-
  «Ο τομέας της έρευνας και της εισαγωγής νέων τεχνικών στη γεωργία καθίσταται καθοριστικός για την επιβίωση του τομέα αυτού της οικονομίας. Ειδικότερα, όσον αφορά στον ευαίσθητο τομέα της μελισσοκομίας, επιβάλλεται να ενθαρρυνθούν και να επιχορηγηθούν επιστημονικές εργασίες και μεταπτυχιακές σπουδές στη μελισσοκομία και να αναβαθμιστεί ο τομέας της μελισσοκομίας με την πρόσληψη προσοντούχων ατόμων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων εάν υπάρχουν σχέδια για επιστημονικές έρευνες και ανώτερες σπουδές στη μελισσοκομία, με στόχο τον καθορισμό της μελισσοχωρητικότητας στις κύριες μελισσοκομικές περιοχές της χώρας μας, τη βελτίωση και διατήρηση του είδους και των χαρισμάτων της κυπριακής μέλισσας και τη μελέτη του βαθμού εκφυλισμού της κυπριακής μέλισσας από την εισαγωγή ξένης φυλής μελισσών από την Τουρκία.»
