_id: 23.06.009.05.01.474_474
_position_on_page: 474
_sources:
- http://www2.parliament.cy/parliamentgr/008_02/chronological/008_02_TE.htm
answers: []
by:
- Περδίκης Γιώργος
date: '2010-12-15'
heading: Ερώτηση με αρ. 23.06.009.05.01.474, ημερομηνίας 15 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.474
text: |-
  «Έχω πληροφορηθεί ότι οι τελευταίες πληροφορίες που δημοσιεύθηκαν μέσω του ιστότοπου της “wikileaks” επιβεβαιώνουν το γεγονός της παράνομης χρήσης του αεροδρομίου των βρετανικών βάσεων Ακρωτηρίου από αμερικανικά πολεμικά και κατασκοπευτικά αεροπλάνα. Σύμφωνα με τις πληροφορίες που διέρρευσαν, οι Αμερικανοί διεξήγαγαν το 2008 αριθμό κατασκοπευτικών πτήσεων στο Λίβανο μέσω του αεροδρομίου της βρετανικής βάσης Ακρωτηρίου. Σύμφωνα με τη Συνθήκη Εγκαθίδρυσης της Κυπριακής Δημοκρατίας, δεν επιτρέπεται η χρήση των βρετανικών βάσεων από δυνάμεις άλλων χωρών ούτε βεβαίως για επιθετικές ενέργειες. Η χρήση των βάσεων επιτρέπεται κατά τη συνθήκη μόνο για την άμυνα της Βρετανίας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν γίνεται χρήση του αεροδρομίου των βρετανικών βάσεων για τις υπερπτήσεις αεροσκαφών που ευθύνονται για τους χημικούς αεροψεκασμούς, καθώς και αν έχουν διερευνηθεί οι πληροφορίες που αφορούν τη χρήση των βρετανικών βάσεων από ξένες δυνάμεις (π.χ. Ηνωμένες Πολιτείες Αμερικής) για επιχειρήσεις σε βάρος άλλων τρίτων χωρών.»
