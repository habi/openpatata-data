answers: []
identifier: 23.06.009.05.01.691
question:
  by:
  - Κουκουμά Κούτρα Σκεύη
  date: '2011-03-17'
  text: |-
    «Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο υπάρχει πρόθεση συμπερίληψης της κοινότητας Αυγόρου στο Ενιαίο Στεγαστικό Σχέδιο, που σχετίζεται με την περιφερειακή πολιτική, λαμβάνοντας υπόψη τα ακόλουθα:

    1. Απαιτείται χρόνος πέραν των σαράντα πέντε λεπτών μέχρι το κέντρο της Λάρνακας, παρ’ όλο ότι η Αυγόρου απέχει περίπου 32 χμ. από το κέντρο της Λάρνακας.

    2. Η κάθε διαδρομή προς τη Λάρνακα γίνεται διαμέσου του κέντρου της κοινότητας Ορμίδειας ή της κοινότητας του Δάσους ’χνας.

    3. Οι δύο πιο πάνω διαδρομές πρόσβασης σε αυτοκινητοδρόμους γίνονται μέσα από στενούς, ελικοειδής και με απότομες στροφές δρόμους, που εφάπτονται φυτειών και κτηνοτροφικών υποστατικών.

    4. Η κοινότητα Αυγόρου έχει πληθυσμό 6 000 κάτοικων, μεγάλη έκταση της γης της είναι υπό τουρκική κατοχή και ένα άλλο μέρος ανήκει στις βρετανικές βάσεις.»
  title: Ερώτηση με αρ. 23.06.009.05.01.691, ημερομηνίας 17 Μαρτίου 2011, της βουλευτού
    εκλογικής περιφέρειας Αμμοχώστου κ. Σκεύης Κούτρα Κουκουμά
