_position_on_page: 47
_sources:
- http://www2.parliament.cy/parliamentgr/008_02/chronological/008_02_ID_2.htm
answers: []
by:
- Περδίκης Γιώργος
date: '2015-01-29'
heading: Ερώτηση με αρ. 23.06.010.04.396, ημερομηνίας 29 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.396
text: |-
  «Έχω πληροφορηθεί για το αίτημα της Ένωσης Δήμων αναφορικά με τη σύσταση επιτροπής ημικατεχόμενων δήμων. Όπως ενημερώθηκα, η πρόταση είχε κατατεθεί από το δήμαρχο Δερύνειας και εγκρίθηκε από την εκτελεστική επιτροπή της Ένωσης Δήμων. Σε σχετική επιστολή που απέστειλε ο δήμαρχος Δερύνειας στην εκτελεστική επιτροπή της Ένωσης Δήμων εξέφραζε την άποψη ότι είναι άδικο να γίνεται αναφορά μόνο σε ελεύθερους και κατεχόμενους δήμους, τη στιγμή που οι ημικατεχόμενοι δήμοι υποφέρουν από την ύπαρξη του τουρκικού στρατού και των οδοφραγμάτων, αλλά και από τα προβλήματα που προκύπτουν στην ουδέτερη ζώνη που ελέγχεται από τα Ηνωμένα Έθνη. Ο δήμαρχος Δερύνειας εισηγείται όπως η επιτροπή ημικατεχόμενων δήμων μελετά μεταξύ άλλων τα προβλήματα που αντιμετωπίζουν οι γεωργοί και οι κτηνοτρόφοι, οι οποίοι δεν μπορούν να στεγαστούν, να εργαστούν και να ανεγείρουν υποστατικά κοντά στην ουδέτερη ζώνη λόγω της άρνησης των Ηνωμένων Εθνών και του κατοχικού στρατού.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την άποψη της κυβέρνησης αναφορικά με τη σύσταση επιτροπής ημικατεχόμενων δήμων.»
