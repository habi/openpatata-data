_position_on_page: 11
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_360.htm
by:
- Περδίκης Γιώργος
date: '2015-01-12'
heading: Ερώτηση με αρ. 23.06.010.04.360, ημερομηνίας 12 Ιανουαρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.360
text: |-
  «Έχω πληροφορηθεί από τα μέσα μαζικής ενημέρωσης τη μη ανανέωση σύμβασης ατόμου που εργαζόταν ως εποχικό τα τελευταία εννέα χρόνια στη Στατιστική Υπηρεσία στην Πάφο. Σύμφωνα με το σχετικό δημοσίευμα, πρόκειται για μονογονιό, μητέρα ενός άρρωστου παιδιού και ενός φοιτητή, που βρέθηκε εκτός υπηρεσίας λόγω της αναθεώρησης του σχετικού καταλόγου. Στη θέση της, όπως αναφέρεται, έχει προσληφθεί γνωστός εξηντάχρονος εισοδηματίας από την Πάφο. Οι υπάλληλοι του συγκεκριμένου τμήματος της Στατιστικής Υπηρεσίας εργάζονται στο αεροδρόμιο Πάφου συγκεντρώνοντας στοιχεία για τις αφίξεις και αναχωρήσεις τουριστών, είναι εποχικοί και υπογράφουν εξαμηνιαίες συμβάσεις.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τους λόγους για τους οποίους δεν ανανεώθηκε η σύμβαση της συγκεκριμένης εποχικής υπαλλήλου, δεδομένου, σύμφωνα με δημοσιεύματα, ότι οι εκθέσεις που γίνονταν για το άτομό της την χαρακτήριζαν ως άριστη. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων κατά πόσο εξετάζεται το ενδεχόμενο επαναπρόσληψης του συγκεκριμένου ατόμου, δεδομένου ότι πρόκειται για μονογονιό που αντιμετωπίζει, λόγω της μη ανανέωσης της σύμβασής του, σοβαρά οικονομικά προβλήματα.»
