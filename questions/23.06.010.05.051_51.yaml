_id: 23.06.010.05.051_51
_position_on_page: 51
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_051.htm
by:
- mp_id: perdikis-giorgos
date: '2015-08-10'
heading: Ερώτηση με αρ. 23.06.010.05.051, ημερομηνίας 10 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.051
text: |-
  «Από παλαιότερη απάντηση του τέως Υπουργού Υγείας κ. Φίλιππου Πατσαλή στην ερώτησή μου με αρ. 23.06.010.04.335 αναφορικά με τις πιθανές επιπτώσεις στην υγεία των πολιτών λόγω των αέριων αποβλήτων που απελευθερώθηκαν στην ατμόσφαιρα από πυρκαγιά σε αποθήκη μπαταριών που ξέσπασε στη Βιομηχανική Περιοχή Έγκωμης στις 7 Δεκεμβρίου 2014, καθώς και αν ήταν επιτρεπόμενη η χρήση του συγκεκριμένου υποστατικού πληροφορήθηκα μεταξύ άλλων ότι για λόγους ασφάλειας και υγείας των γύρω κατοίκων, αλλά και των εργαζομένων στη Βιομηχανική Περιοχή Έγκωμης πρέπει να γίνονται οι κατάλληλοι έλεγχοι και να τηρούνται μέτρα ασφάλειας, ούτως ώστε, σε περίπτωση ατυχημάτων όπως το πιο πάνω, να μη χρειάζεται να δρούμε εκ των υστέρων.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των ελέγχων που έχουν διενεργηθεί στη Βιομηχανική Περιοχή Έγκωμης από τον Ιανουάριο του 2015 μέχρι σήμερα και αν έχει διαπιστωθεί παράβαση των μέτρων ασφάλειας.»
