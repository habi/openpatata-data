_id: 23.06.010.03.660_662
_position_on_page: 662
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_660.htm
by:
- mp_id: tornaritis-nikos
date: '2014-05-19'
heading: Ερώτηση με αρ. 23.06.010.03.660, ημερομηνίας 19 Μαΐου 2014, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.010.03.660
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα πιο κάτω θέματα:

  1. Ποιο ήταν το οικονομικό κόστος της αστυνόμευσης του ποδοσφαιρικού αγώνα ΑΕΛ-ΑΠΟΕΛ, που πραγματοποιήθηκε στις 17 Μαΐου 2014, (μισθοί αστυνομικών, καύσιμα οχημάτων κτλ.) και πόσοι αστυνομικοί εργάστηκαν για την αστυνόμευση του αγώνα;

  2. Ποιο ήταν το οικονομικό κόστος της αστυνόμευσης και γενικά της ασφάλειας όλων των αγώνων του Παγκυπρίου Ποδοσφαιρικού Πρωταθλήματος “Γλαύκος Κληρίδης” 2013-2014 (μισθοί αστυνομικών, καύσιμα οχημάτων, ζημιές σε αστυνομικά και πυροσβεστικά οχήματα);

  3. Με ποιο ποσό επιβαρύνθηκε το κράτος για την αστυνόμευση των ποδοσφαιρικών αγώνων τα τελευταία 5 χρόνια και με ποιο ποσό επιβαρύνθηκαν η ΚΟΠ και τα σωματεία ξεχωριστά;

  4. Ποιο ήταν το οικονομικό κόστος των ζημιών που προκλήθηκαν σε δημόσια και ιδιωτική περιουσία τα τελευταία πέντε χρόνια από επεισόδια σε αγώνες πρωταθλήματος της ΚΟΠ και της ΚΟΚ και πόσοι τραυματισμοί σημειώθηκαν;

  5. Σε άλλες ευρωπαϊκές χώρες ποιος καλύπτει τα έξοδα αστυνόμευσης και ασφάλειας των ποδοσφαιρικών και καλαθοσφαιρικών αγώνων;

  6. Πόσες συλλήψεις είχαμε τα τελευταία πέντε χρόνια για επεισόδια χουλιγκανισμού και τι ποινές επιβλήθηκαν;

  7. Υπήρξαν αποζημιώσεις από αστικές αγωγές εναντίον της αστυνομίας, της ΚΟΠ, της ΚΟΚ και των σωματείων για επεισόδια που προκλήθηκαν σε αγώνες πρωταθλημάτων της ΚΟΠ και της ΚΟΚ;

  8. Ποια μέτρα σχεδιάζει να λάβει το υπουργείο σας για την οριστική πάταξη του φαινομένου του χουλιγκανισμού, εντός και εκτός γηπέδων;»
