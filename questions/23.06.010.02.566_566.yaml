_id: 23.06.010.02.566_566
_position_on_page: 566
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.566.htm
by:
- Περδίκης Γιώργος
date: '2013-05-10'
heading: Ερώτηση με αρ. 23.06.010.02.566, ημερομηνίας 10 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.566
text: |-
  «Έχω πληροφορηθεί ότι, προκειμένου να διεξαχθούν μια ποικιλία εργασιών που έχουν να κάνουν με τη διαχείριση πηγών φυσικού αερίου ή πετρελαίου από πλατφόρμες στη θάλασσα (offshore), αλλά και με τα έργα των αγωγών των λιμενικών εγκαταστάσεων κ.λπ, χρειάζεται η αξιοποίηση εξειδικευμένου τεχνικού προσωπικού σε συγκολλήσεις μετάλλων υψηλής ακρίβειας. Μάλιστα πολλές από αυτές τις εργασίες γίνονται κάτω από την επιφάνεια της θάλασσας, άρα χρειάζεται προσωπικό που να είναι επαγγελματίες δύτες με ειδικές γνώσεις. Εξ όσων γνωρίζω, υπάρχει έλλειψη τέτοιου προσωπικού στην Κύπρο, γι’ αυτό και συχνά στα ήδη υπό εξέλιξη έργα χρησιμοποιούνται ξένοι εργαζόμενοι.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν υπάρχουν σχέδια για εκπαίδευση προσωπικού ως επαγγελματιών δυτών ή ως συγκολλητών μετάλλων υψηλής ακρίβειας με ειδικότητα στις υποθαλάσσιες συγκολλήσεις.»
