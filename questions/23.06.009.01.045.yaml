answers:
- http://www2.parliament.cy/parliamentgr/008_03c/23_06_009_01_045.htm
by:
- Περδίκης Γιώργος
date: '2006-09-13'
heading: Ερώτηση με αρ. 23.06.009.01.045, ημερομηνίας 13 Σεπτεμβρίου 2006, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.01.045
text: |-
  «Έχω πληροφορηθεί ότι, ενώ το πρόγραμμα του Ευρωπαϊκού Ταμείου Προσφύγων προέβλεπε διάθεση ποσού £500.000, αξιοποιήθηκαν μόνο £100.000. Το υπόλοιπο ποσό, δηλαδή οι £400.000, πιθανότατα έχει επιστραφεί στην Ευρωπαϊκή Ένωση.

  Νομίζω ότι είναι αδικαιολόγητο να επιστρέψουμε £400.000 στην Ευρώπη, ενώ υπάρχει τόση μεγάλη ανάγκη ενημέρωσης της κυπριακής κοινωνίας σε θέματα μεταναστών και αναγνωρισμένων προσφύγων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί χάθηκαν αυτές οι £400.000 και γιατί δεν έγιναν δεκτές οι αιτήσεις για χρηματοδότηση προγραμμάτων που αφορούν την ενημέρωση της κυπριακής κοινωνίας σε θέματα μεταναστών και προσφύγων. Επίσης, παρακαλείται να πληροφορήσει το σώμα αν είναι τελικά δεοντολογικό το χειρισμό των αιτήσεων τέτοιων προγραμμάτων να τον αναλάβει μια ανεξάρτητη υπηρεσία και όχι η Υπηρεσία Ασύλου.»
