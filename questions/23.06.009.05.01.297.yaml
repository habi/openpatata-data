answers:
- http://www2.parliament.cy/parliamentgr/008_3e/23_06_009_05_01.297.htm
identifier: 23.06.009.05.01.297
question:
  by:
  - Μητσόπουλος Τάσος
  date: '2010-10-25'
  text: |-
    «Το κτίριο του παλαιού νοσοκομείου Λάρνακας αποτελεί αρχιτεκτονικό στολίδι και βρίσκεται σε κεντρικό σημείο της πόλης. Μετά την κατασκευή του νέου Γενικού Νοσοκομείου Λάρνακας, το κτίριο φιλοξενεί αριθμό εξωτερικών ιατρείων, παραμένει ωστόσο ουσιαστικά αναξιοποίητο και ασυντήρητο. Το ίδιο συμβαίνει και με τον περιβάλλοντα χώρο, ο οποίος θα μπορούσε με την κατάλληλη τοπιοτέχνηση να μετατραπεί σε έναν αξιόλογο πνεύμονα πρασίνου στο κέντρο της πόλης. Κατά καιρούς έχουν ακουστεί διάφορες σκέψεις για αλλαγή χρήσης του κτιρίου του παλαιού νοσοκομείου, όπως η φιλοξενία του δημαρχείου κ.λπ.

    Υπό το φως των πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

    1. Υπάρχει πρόθεση αξιοποίησης του κτιρίου του παλαιού νοσοκομείου, δεδομένου ότι αυτό παραμένει σήμερα, στο μεγαλύτερο μέρος του, αναξιοποίητο και εγκαταλελειμμένο;

    2. Υπάρχει πρόθεση συντήρησης και ανακαίνισης του κτιρίου, ώστε να αναδειχθεί η αρχιτεκτονική του αξία και να προβληθεί η ιστορικότητά του;

    3. Υπάρχουν σχέδια αξιοποίησης του περιβάλλοντος χώρου, ώστε να καταστεί επισκέψιμος χώρος και πραγματικός πνεύμονας πρασίνου στο κέντρο της Λάρνακας;»
  title: Ερώτηση με αρ. 23.06.009.05.01.297, ημερομηνίας 25 Οκτωβρίου 2010, του βουλευτή
    εκλογικής περιφέρειας Λάρνακας κ. Τάσου Μητσόπουλου
