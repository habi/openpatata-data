answers: []
by:
- Περδίκης Γιώργος
date: '2013-12-19'
heading: Ερώτηση με αρ. 23.06.010.03.391, ημερομηνίας 19 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.391
text: |-
  Σύμφωνα με τον πίνακα που κατάρτισε ο οργανισμός “Διεθνής Διαφάνεια” (“Transparency International”) και αφορά το Δείκτη Αντίληψης για τη Διαφθορά (Corruption Perception Index-CPI), η Κύπρος βρίσκεται στην 31η θέση ανάμεσα σε 177 χώρες για το 2013. Σύμφωνα με το CPI, η Κύπρος βαθμολογείται για το 2013 με 63 βαθμούς και κατατάσσεται στην 31η θέση μεταξύ των 177 χωρών που περιλαμβάνονται στην έρευνα. Το 2012 η Κύπρος βρισκόταν στην 29η θέση, ενώ το 2011, 2010 και 2009 στην 30ή, 28η και 27η θέση, αντίστοιχα. Σε σχέση με τις υπόλοιπες 31 ευρωπαϊκές χώρες που περιλαμβάνονται στην έρευνα, η Κύπρος βρίσκεται στη 16η θέση, ενώ η Ελλάδα στην 31η θέση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση είναι ενήμερη για τα αποτελέσματα της έρευνας του οργανισμού “Διεθνής Διαφάνεια” και ποια είναι τα μέτρα που προτίθεται να λάβει, προκειμένου η Κύπρος να καταπολεμήσει τη διαφθορά και να βελτιώσει τη θέση της με βάση το CPI της.»
