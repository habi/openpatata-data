_id: 23.06.010.05.357_357
_position_on_page: 357
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_357.htm
by:
- mp_id: perdikis-giorgos
date: '2016-02-04'
heading: Ερώτηση με αρ. 23.06.010.05.357, ημερομηνίας 4 Φεβρουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.357
text: |-
  «Έχω πληροφορηθεί ότι τρία κυβερνητικά μέλη του Συμβουλίου Εγγραφής Κτηματομεσιτών υποχρεώθηκαν να υποβάλουν αναγκαστική παραίτηση εξαιτίας της διαφωνίας τους με την πολιτική που ακολουθεί ο πρόεδρος του συμβουλίου. Σύμφωνα με πληροφορίες μου, ο πρόεδρος του συμβουλίου κατηγορείται για κακοδιαχείρη και κατάχρηση εξουσίας από το Σύνδεσμο Βοηθών Κτηματομεσιτών. Όπως πληροφορήθηκα, παράπονα εναντίον του προέδρου του συμβουλίου διερευνά το Γραφείο Επιτρόπου Διοικήσεως.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους υποχρεώθηκαν τρία κυβερνητικά μέλη του Συμβουλίου Εγγραφής Κτηματομεσιτών σε αναγκαστική παραίτηση και από ποιον εξαναγκάστηκαν να παραιτηθούν. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων αν έχουν διερευνηθεί από πλευράς υπουργείου οι καταγγελίες εναντίον του προέδρου του Συμβουλίου Εγγραφής Κτηματομεσιτών για κακοδιαχείριση και κατάχρηση εξουσίας.»
