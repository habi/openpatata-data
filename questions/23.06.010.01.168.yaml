answers:
- http://www2.parliament.cy/parliamentgr/008-3f/23_06_010_01.168.htm
by:
- Περδίκης Γιώργος
date: '2011-09-29'
heading: Ερώτηση με αρ. 23.06.010.01.168, ημερομηνίας 29 Σεπτεμβρίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.168
text: |-
  «Σύμφωνα με τον περί Αποχετευτικών Συστημάτων Νόμο [Ν. Αρ. 108(Ι)/2004], το Υπουργικό Συμβούλιο πρέπει να λάβει τα κατάλληλα μέτρα, ούτως ώστε μέχρι την 31η Δεκεμβρίου 2012 σε κάθε οικισμό στη Δημοκρατία με πληθυσμό άνω των 2 000 κατοίκων και σε κάθε πληθυσμό κάτω των 2 000 κατοίκων ο οποίος εμπίπτει σε ευαίσθητη ζώνη να υφίστανται και να λειτουργούν συστήματα αποχετεύσεως λυμάτων. Ένεκα της υψηλής κατανάλωσης ηλεκτρικού ρεύματος και του μικρού αριθμού των κατοίκων αρκετών κοινοτήτων, το κόστος λειτουργίας των εν λόγω μονάδων αποδεικνύεται δυσβάστακτο για μικρές κοινότητες.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, ούτως ώστε να αποφευχθεί η επιβάρυνση των μικρών κοινοτήτων με το κόστος λειτουργίας των εν λόγω μονάδων.»
