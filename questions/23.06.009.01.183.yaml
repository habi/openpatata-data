answers: []
by:
- Χατζηγιάννης Κυριάκος
date: '2006-11-28'
heading: Ερώτηση με αρ. 23.06.009.01.183, ημερομηνίας 28 Νοεμβρίου 2006, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.01.183
text: |-
  «Σε πρόσφατη επικοινωνία που είχαμε με τους εγκλωβισμένους της Αγίας Τριάδας και της Αιγιαλούσας έχουμε ενημερωθεί για προβλήματα, που πρέπει να επιλυθούν το συντομότερο, και γίνονται εισηγήσεις για επίλυσή τους που συνοψίζονται στα ακόλουθα:

  1. Επιχορήγηση σε όλους για επιδιόρθωση των σπιτιών τους από το Συμβούλιο Ανοικοδόμησης και Επανεγκατάστασης Κατεχομένων Περιοχών, άσχετα από το χρόνο που έγιναν οι αιτήσεις και οι επιδιορθώσεις των σπιτιών.

  2. Επιδιόρθωση του καμπαναριού της εκκλησίας της Αγίας Τριάδας, το οποίο καταστράφηκε πριν από δύο, τρεις εβδομάδες από κεραυνό.

  3. Τοποθέτηση αλεξικέραυνου δίπλα στην εκκλησία.

  4. Επιδιόρθωση της εκκλησίας του Αγίου Θέρισσου στην Αιγιαλούσα.

  Παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για τις ενέργειες στις οποίες θα προβεί για την επίλυση των πιο πάνω προβλημάτων.»
