_id: 23.06.008.04.564_255
_position_on_page: 255
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_564.htm
by:
- mp_id: perdikis-giorgos
date: '2005-01-28'
heading: Ερώτηση με αρ. 23.06.008.04.564, ημερομηνίας 28 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.564
text: |-
  «Έχω πληροφορηθεί ότι ο κοινοτάρχης Αγίας Μαρίνας Κελοκεδάρων έχει ζητήσει να αποκτήσει το κράτος την κυριότητα ιδιωτικών τεμαχίων που συνορεύουν ή είναι εγκλωβισμένα στο δάσος Αγίας Μαρίνας Κελοκεδάρων. Ο κοινοτάρχης θεωρεί αυτά τα τεμάχια το εμπόδιο που δεν επιτρέπει την αποτελεσματική προστασία του πανέμορφου αυτού δάσους, αφού οι ιδιοκτήτες τους δεν επιτρέπουν την κατασκευή αντιπυρικών λωρίδων. Παράλληλα, φαίνεται να κατασκευάζεται από την Επαρχιακή Διοίκηση Πάφου δρόμος που περνά μέσα από το δάσος, που θα οδηγήσει σε αύξηση της οδικής κυκλοφορίας στην περιοχή, καταστρέφοντας σαρωτικά τα δέντρα ενός πυκνού δάσους με εξαιρετικά στοιχεία δασικού βιότοπου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων πώς αναμένεται να αντιμετωπίσει αποτελεσματικά τα αιτήματα της κοινότητας Αγίας Μαρίνας Κελοκεδάρων σχετικά με:

  1. την απόκτηση της κυριότητας (με απαλλοτρίωση ή ανταλλαγή) όλων των ιδιωτικών τεμαχίων μέσα ή γύρω από το δάσοςֹ

  2. το δρόμο που καταστρέφει το κρατικό δάσος Αγίας Μαρίνας Κελοκεδάρων.»
