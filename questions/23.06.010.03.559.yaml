_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_559.htm
by:
- Περδίκης Γιώργος
date: '2014-03-20'
heading: Ερώτηση με αρ. 23.06.010.03.559, ημερομηνίας 20 Μαρτίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.559
text: |-
  «Από απάντηση του τέως Υπουργού Παιδείας και Πολιτισμού κ. Κυριάκου Κενεβέζου σε παλαιότερη ερώτησή μου με αρ. 23.06.010.03.055 αναφορικά με το κατά χάριν μηνιαίο επίδομα που παραχωρούνταν στους χαμηλοσυνταξιούχους που προέρχονταν από τον καλλιτεχνικό χώρο, πληροφορήθηκα ότι η Ελεγκτική Υπηρεσία εισηγήθηκε τη διεύρυνση των κριτηρίων με τρόπο που να καθίστανται δικαιούχοι μόνο άτομα που δυσπραγούν και έχουν αποδεδειγμένα προσφέρει στον πολιτισμό. Όπως αναφερόταν στην απάντηση του τέως υπουργού, το Υπουργικό Συμβούλιο μετά από την απόφασή του στις 3 Οκτωβρίου 2013 έχει ορίσει υπουργική επιτροπή η οποία απαρτίζεται από τον Υπουργό Παιδείας και Πολιτισμού και την Υπουργό Εργασίας και Κοινωνικών Ασφαλίσεων, με σκοπό να εξετάσει τη σκοπιμότητα του υφιστάμενου σχεδίου και να ετοιμάσει πρόταση για τη λήψη οριστικών αποφάσεων επί του θέματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις αποφάσεις που έχουν ληφθεί αναφορικά με το πιο πάνω θέμα.»
