_id: 23.06.009.05.01.208_208
_position_on_page: 208
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.208.htm
by:
- mp_id: perdikis-giorgos
date: '2010-09-22'
heading: Ερώτηση με αρ. 23.06.009.05.01.208, ημερομηνίας 22 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.208
text: |-
  «Έχω πληροφορηθεί για την πρωτοβουλία των Υπουργών Περιβάλλοντος Ελλάδας και Ιταλίας για μορατόριουμ στην εξόρυξη πετρελαίου και φυσικού αερίου από τη θάλασσα της Μεσογείου. Η πρωτοβουλία των δύο υπουργών σκοπεύει να παγώσει τις ενέργειες της βρετανικής εταιρείας BP η οποία πολύ σύντομα αρχίζει την εξόρυξη πετρελαίου από τη θάλασσα του κόλπου της Σύρτης στη Λιβύη. Πρόκειται για την ίδια εταιρεία που ευθύνεται για την τεραστίων διαστάσεων ρύπανση του Κόλπου του Μεξικού, που έχει συνταράξει την υφήλιο. Σημειώνεται ότι ένα τέτοιας έκτασης ατύχημα στη Μεσόγειο θα καταστρέψει το θαλάσσιο περιβάλλον και θα τερματίσει την τουριστική και αλιευτική δραστηριότητα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η συνεργασία των Υπουργών Περιβάλλοντος Ελλάδας και Ιταλίας θα υποστηριχθεί από την κυπριακή κυβέρνηση.»
