answer: http://www2.parliament.cy/parliamentgr/008_3g/23_06_010_03_106.htm
identifier: 23.06.010.03.106
question:
  by:
  - Περδίκης Γιώργος
  date: '2013-09-02'
  text: |
    «Έχω πληροφορηθεί ότι το Γενικό Λογιστήριο της Δημοκρατίας θα πρέπει να προχωρήσει σε αναδρομική αποκοπή από τους μισθούς των ιερέων, ώστε να καλυφθεί το 15% του μισθού που έπρεπε να τους είχε αποκοπεί κατά τους προηγούμενους έξι μήνες. Παράλληλα, εγείρεται το θέμα της ανάκτησης από το κράτος του συνόλου των μισθών που κατέβαλε σε νεαρούς ιερείς οι οποίοι προσλήφθηκαν μετά τον Ιανουάριο του 2013 και, με βάση απόφαση του Υπουργικού Συμβουλίου, δε θα έπρεπε να είχαν πληρωθεί από το κράτος.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων ποιοι ευθύνονται για τη μη εφαρμογή των δύο πιο πάνω αποφάσεων του Υπουργικού Συμβουλίου, καθώς και αν προτίθεται να ζητήσει από την Ιερά Αρχιεπισκοπή Κύπρου όπως αναλάβει τόσο την επιστροφή των μισθών των ιερέων που προσλήφθηκαν εντός του 2013 όσο και την καταβολή των μισθών τους από τώρα και στο εξής.»
  title: Ερώτηση με αρ. 23.06.010.03.106, ημερομηνίας 2 Σεπτεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
