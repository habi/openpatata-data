answers: []
by:
- Περδίκης Γιώργος
date: '2015-07-24'
heading: Ερώτηση με αρ. 23.06.010.05.019, ημερομηνίας 24 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.019
text: |-
  «Έχω πληροφορηθεί ότι, παρά τη διόρθωση των εκτιμήσεων κάποιων ακινήτων που είχαν αρχικά εκτιμηθεί σε πιο υψηλές τιμές από το Τμήμα Κτηματολογίου και Χωρομετρίας στη νέα γενική εκτίμηση ακίνητης περιουσίας του 2013, οι ενημερωμένες τιμές δεν εμφανίζονται στο ηλεκτρονικό αρχείο τιμών ακινήτων που είναι προσβάσιμο στο κοινό μέσω της επίσημης ιστοσελίδας του τμήματος. Με άλλα λόγια ο πολίτης δεν ενημερώνεται επίσημα αν έχει προκύψει νέα εκτίμηση ακίνητης περιουσίας, εκτός αν πάρει πρωτοβουλία να μεταβεί ο ίδιος σε επαρχιακό παράρτημα του τμήματος και απαιτήσει πληροφόρηση.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν αυτό αληθεύει και, εάν ναι, γιατί δεν ενημερώνεται το σύστημα άμεσα, όταν προκύψει επανεκτίμηση. Επιπλέον, παρακαλώ όπως ενημερωθεί η Βουλή των Αντιπροσώπων σε ποιο ποσοστό ακινήτων έχει προκύψει διαφοροποίηση των αρχικών αξιών που δόθηκαν το 2013, τον αριθμό των ακινήτων που επηρεάζονται και πόσες ενστάσεις και πόσες αιτήσεις για διόρθωση λάθους έχουν κατατεθεί μέχρι και τον Ιούλιο του 2015.»
