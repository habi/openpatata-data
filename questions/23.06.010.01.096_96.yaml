_id: 23.06.010.01.096_96
_position_on_page: 96
_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008_3e/23_06_009_05_02_090-01_096.htm
by:
- Τορναρίτης Νίκος
date: '2011-09-06'
heading: Ερώτηση με αρ. 23.06.010.01.096, ημερομηνίας 6 Σεπτεμβρίου 2011, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.010.01.096
text: |-
  «Στην έκθεσή της ημερομηνίας 26 Αυγούστου 2011, με αρ. Α/Π 420/2011, η Επίτροπος Διοικήσεως κατέληξε στο συμπέρασμα ότι οι εμπλεκόμενες υπηρεσίες των Υπουργείων Εσωτερικών και Παιδείας και Πολιτισμού ενδέχεται να παρερμηνεύουν την εναρμονιστική νομοθεσία σύμφωνα με την οποία όλες οι νομίμως εγγεγραμμένες σχολές στο μητρώο του Υπουργείου Παιδείας και Πολιτισμού είναι και αυτόματα αναγνωρισμένες από το κράτος. Ως εκ τούτου, δε δικαιολογείται καμία διάκριση μεταξύ σχολών που έχουν αξιολογημένους κλάδους και σχολών που δεν έχουν αξιολογημένους κλάδους.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων το συντομότερο σε σχέση με το θέμα της διαδικασίας θεώρησης/έκδοσης άδειας εισόδου σε φοιτητές από τρίτες χώρες για φοίτηση σε ιδιωτικές σχολές τριτοβάθμιας εκπαίδευσης που δεν έχουν αξιολογημένα προγράμματα σπουδών, αλλά είναι νομίμως εγγεγραμμένες στο μητρώο του Υπουργείου Παιδείας και επιθεωρούνται τακτικά από αυτό, πληρώνοντας τέλη επιθεωρήσεως.

  Επισυνάπτεται σχετική επιστολή και παρακαλείται ο αρμόδιος υπουργός να τοποθετηθεί και να απαντήσει σε όλα τα σημεία.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
