answer: http://www2.parliament.cy/parliamentgr/008_3g/23_06_010_03_717.htm
identifier: 23.06.010.03.717
question:
  by:
  - Χατζηγιάννης Κυριάκος
  date: '2014-06-23'
  text: |
    «Το τελευταίο διάστημα πολλά αγροκτήματα έχουν περιφραχθεί, προκειμένου να προστατευθούν από κλοπές, καθώς και για να αποκλείσουν οι ιδιοκτήτες τους επεμβάσεις από άλλους εντός των ιδιοκτησιών τους. Παράλληλα, υπάρχει έκδηλο ενδιαφέρον από ιδιοκτήτες για μετατροπή της περίφραξης αυτής σε ηλεκτροφόρο, ώστε να αποτρέπεται η είσοδος ανεπιθύμητων ατόμων στην ιδιοκτησία τους.

    Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

    1. Ποια είναι η νομική βάση για το πιο πάνω θέμα και ποια είναι η σχετική διαδικασία για αδειοδότηση της ηλεκτροφόρου περίφραξης;

    2. Εάν δεν υπάρχει νομική βάση, ώστε να μπορεί κάποιος μετατρέψει την περίφραξη του αγροκτήματός του σε ηλεκτροφόρο, ποια είναι η σχετική πολιτική της κυβέρνησης επί του θέματος; Προτίθεται το κράτος να ρυθμίσει νομοθετικά το θέμα της ηλεκτροφόρου περίφραξης;»
  title: Ερώτηση με αρ. 23.06.010.03.717, ημερομηνίας 23 Ιουνίου 2014, του βουλευτή εκλογικής περιφέρειας Αμμοχώστου κ. Κυριάκου Χατζηγιάννη
