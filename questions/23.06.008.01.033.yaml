_sources:
- http://www2.parliament.cy/parliamentgr/008_02/chronological/008_02_HA.htm
answers: []
by:
- Περδίκης Γιώργος
date: '2001-10-17'
heading: Ερώτηση με αρ. 23.06.008.01.033 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 17 Οκτωβρίου 2001
identifier: 23.06.008.01.033
text: |-
  «Έχω πληροφορηθεί ότι η Υπηρεσία Θήρας αντιμετωπίζει προβλήματα στην εφαρμογή του νόμου σε σχέση με την παράνομη παγίδευση πουλιών και τη λαθροθηρία.

  Σύμφωνα με επίσημες καταγγελίες των περιβαλλοντικών οργανώσεων, ενώ υπήρχαν αρχικά κάποιες προσπάθειες της Υπηρεσίας Θήρας για καταστολή της παράνομης αυτής δραστηριότητας, εκ των υστέρων, ενδεχομένως μετά από πιέσεις που προφανώς ασκήθηκαν από τους παρανομούντες, διαφαίνεται ότι δε θα διώκονται οι παράνομοι αυτοί παγιδευτές, οι οποίοι εκθέτουν την Κύπρο διεθνώς.

  Η προστασία των πτηνών και ιδιαίτερα των αποδημητικών έχει ιδιαίτερη σημασία για την Ευρωπαϊκή Ένωση, προς την οποία στοχεύουμε, η οποία στο παρόν στάδιο παρακολουθεί στενά πώς η κυπριακή κυβέρνηση εφαρμόζει τόσο το κοινοτικό κεκτημένο όσο και τις ευρωπαϊκές συνθήκες που έχει κυρώσει (ειδικότερα τη Συνθήκη της Βέρνης).

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για την πορεία των ενεργειών της Υπηρεσίας Θήρας, σε ποιο βαθμό υπάρχει επέμβαση στις διαδικασίες από τοπικές αρχές ή πολιτικά πρόσωπα, αν τιμωρούνται οι παραβάτες, καθώς και για τα ακριβή στοιχεία των καταγγελιών με τα συναφή στοιχεία από τις καταδίκες.»
