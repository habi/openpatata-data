answers:
- http://www2.parliament.cy/parliamentgr/008_03b/23.06.008.04.751.htm
by:
- Περδίκης Γιώργος
date: '2005-03-23'
heading: Ερώτηση με αρ. 23.06.008.04.751, ημερομηνίας 23 Μαρτίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.751
text: |-
  «Έχω πληροφορηθεί ότι η κυβέρνηση αποφάσισε την έκδοση τίτλων ιδιοκτησίας 575 σκαλών γης στην περιοχή της χερσονήσου Ακάμα στην ιδιωτική εταιρεία Φοντάνα Αμορόζα Λτδ. Είναι γνωστό ότι η εταιρεία διεκδικούσε από καιρό την έκταση αυτή σαν δική της ιδιοκτησία.

  Το θέμα είναι πολύ σοβαρό, γιατί συναρτάται με το ύψος των αποζημιώσεων που πιθανόν να καλείται να καταβάλει το κράτος, σε περίπτωση που προχωρήσει η υλοποίηση προηγούμενων αποφάσεων του Υπουργικού Συμβουλίου για τον Ακάμα. Υπενθυμίζω ότι, σύμφωνα με τις αποφάσεις αυτές, όλες οι περιουσίες που είναι περίκλειστες στο κρατικό δάσος Ακάμα θα αποζημιωθούν ή θα ανταλλαγούν με άλλη έκταση δάσους.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί πάρθηκε αυτή η απόφαση και ποιες αναμένεται να είναι οι συνέπειες στην εφαρμογή του διαχειριστικού σχεδίου για τη χερσόνησο του Ακάμα.»
