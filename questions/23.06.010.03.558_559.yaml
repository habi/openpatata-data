_id: 23.06.010.03.558_559
_position_on_page: 559
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_558.htm
by:
- Περδίκης Γιώργος
date: '2014-03-19'
heading: Ερώτηση με αρ. 23.06.010.03.558, ημερομηνίας 19 Μαρτίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.558
text: |-
  «Έχω πληροφορηθεί ότι μέχρι σήμερα οι πολίτες της Κυπριακής Δημοκρατίας που επισκέπτονταν την Κωνσταντινούπολη έπαιρναν βίζα στο αεροδρόμιο της Κωνσταντινούπολης. Το σύστημα, σύμφωνα με τις πληροφορίες μου, θα αλλάξει από τις 10 Απριλίου και η εξασφάλιση της βίζας θα γίνεται μέσω διαδικτύου ή μέσω των πρεσβειών της Τουρκίας. Στο διαδίκτυο οι επιλογές που δίνονται κατά τη συμπλήρωση της αίτησης για εξασφάλιση βίζας περιλαμβάνουν μεταξύ των χωρών επιλογής την Κύπρο, χαρακτηρίζοντάς την ως “Greek Cypriot Administration of Southern”. Οι διευθετήσεις αυτές προέκυψαν μετά την πρόσφατη συμφωνία μεταξύ της Τουρκίας και της Ευρωπαϊκής Επιτροπής. Φαίνεται ότι η κυβέρνηση δεν έλαβε υπόψη, όταν έδωσε τη συγκατάθεσή της, το ζήτημα της αναγνώρισης της Κυπριακής Δημοκρατίας από τις αρχές της Τουρκίας. Σημειώνεται ότι στον πίνακα πληροφοριών του αεροδρομίου της Κωνσταντινούπολης η Κυπριακή Δημοκρατία παρουσιαζόταν με τη σημαία της Κύπρου. Επισυνάπτονται σχετικά έγγραφα.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα διαβήματα του υπουργείου του αναφορικά με το πιο πάνω θέμα, καθώς και αν έχει προβεί η Κυπριακή Δημοκρατία σε καταγγελία εναντίον της Τουρκίας στην Ευρωπαϊκή Επιτροπή, ώστε να σταματήσει αμέσως αυτή η κατάσταση.»

  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
