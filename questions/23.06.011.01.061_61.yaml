_id: 23.06.011.01.061_61
_position_on_page: 61
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: theopemptou-charalampos
date: '2016-08-04'
heading: Ερώτηση με αρ. 23.06.011.01.061, ημερομηνίας 4 Αυγούστου 2016, του βουλευτή
  εκλογικής περιφέρειας Λευκωσίας κ. Χαράλαμπου Θεοπέμπτου
identifier: 23.06.011.01.061
text: |-
  «Σύμφωνα με το άρθρο 16 του περί Εμπορικών Περιγραφών Νόμου, πρόσωπο το οποίο επιθέτει ανακριβείς εμπορικές περιγραφές σε αγαθά και προμηθεύει ή προτίθεται να προμηθεύσει τα αγαθά αυτά κατά τη διεξαγωγή εμπορίου παραπλανώντας το καταναλωτικό κοινό “διαπράττει αδίκημα και υπόκειται, σε περίπτωση καταδίκης του, σε χρηματική ποινή που δεν υπερβαίνει τις £1.000 ή σε φυλάκιση για χρονική περίοδο που δεν υπερβαίνει τους δώδεκα μήνες, ή και στις δύο αυτές ποινές· σε περίπτωση όμως δεύτερης ή μεταγενέστερης καταδίκης, σε χρηματική ποινή που δεν υπερβαίνει τις £1.500 ή σε φυλάκιση για χρονική περίοδο που δεν υπερβαίνει τα δύο έτη, ή και στις δύο αυτές ποινές”.

  Παρακαλώ τον αρμόδιο υπουργό να αποστείλει στη Βουλή των Αντιπροσώπων κατάλογο των προσώπων που καταδικάστηκαν τα τελευταία τρία χρόνια για σχετικό αδίκημα, καθώς και τις ποινές που τους επιβλήθηκαν.»
