_id: 23.06.010.05.219_218
_position_on_page: 218
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2015-11-13'
heading: Ερώτηση με αρ. 23.06.010.05.219, ημερομηνίας 13 Νοεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.219
text: |-
  «Από παλαιότερη απάντηση, ημερομηνίας 23 Ιουλίου 2015, του Υπουργού Μεταφορών, Επικοινωνιών και Έργων κ. Μάριου Δημητριάδη σε ερώτησή μου με αρ. 23.06.010.04.610 αναφορικά με τους λόγους για τους οποίους εξαιρέθηκε η εταιρεία “Hermes” από την απαγόρευση της έκδοσης δελτίων εισόδου για πρόσβαση σε ειδικούς χώρους από το Τμήμα Πολιτικής Αεροπορίας, παρ’ όλο που δεν έχει τακτοποιήσει το χρέος της προς την Κυπριακή Δημοκρατία, πληροφορήθηκα ότι η εταιρεία “Hermes” προέβαλε τη θέση ότι, σύμφωνα με τις πρόνοιες της συμφωνίας παραχώρησης, θα έπρεπε να εξαιρείται από αυτές τις χρεώσεις. Σύμφωνα με την απάντηση του υπουργού, λόγω του ότι η σχέση των δύο μερών καθορίζεται από την πιο πάνω συμφωνία, σε αντίθεση με όλους τους υπόλοιπους χρήστες, αποφασίστηκε η εξαίρεση της Hermes λόγω αυτής της ιδιάζουσας σχέσης και συμφωνήθηκε το όλο θέμα να παραπεμφθεί στο διευθυντή διαχείρισης έργου παραχώρησης με βάση τις προβλεπόμενες διαδικασίες, ώστε να ζητηθεί η άποψη της Νομικής Υπηρεσίας και ανάλογα το θέμα να τύχει περαιτέρω διαχείρισης σε συνεννόηση με την εταιρεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για την εξέλιξη της πιο πάνω αναφερόμενης υπόθεσης.»
