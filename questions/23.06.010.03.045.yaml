answer: http://www2.parliament.cy/parliamentgr/008_3g/23_06_010_03_045.htm
identifier: 23.06.010.03.045
question:
  by:
  - Μαυρονικόλα Ρούλα
  - Σαρίκας Φειδίας
  date: '2013-07-29'
  text: |
    «Στην πολυσύχναστη παραλία στο Λατσί παρ’ ολίγον να θρηνήσουμε θύματα το πρωί της Κυριακής 28 Ιουλίου 2013 λόγω ξαφνικής θαλασσοταραχής και απουσίας ναυαγοσωστών, οι οποίοι, σύμφωνα με λουομένους, εργάζονται από τις 11 το πρωί μέχρι τις 6 το απόγευμα. Ευτυχώς, τα χειρότερα απεφεύχθησαν ύστερα από παρέμβαση λουομένων, οι οποίοι με δική τους πρωτοβουλία εκκένωσαν τη θάλασσα και βοήθησαν όσους κινδύνεψαν.

    Το θέμα είναι ιδιαιτέρως σημαντικό, γι’ αυτό καλείται ο αρμόδιος υπουργός να ενημερώσει τη Βουλή των Αντιπροσώπων για τα εξής:

    1. Ποιος είναι αρμόδιος για τον καθορισμό του ωραρίου εργασίας των ναυαγοσωστών;

    2. Πρέπει να υπάρχει ενημέρωση των λουομένων για τις ώρες μη ύπαρξης ναυαγοσωστών;

    3. Γίνεται έλεγχος από την επαρχιακή διοίκηση για την επάρκεια σε εξοπλισμό, σύμφωνα με την υφιστάμενη νομοθεσία;

    4. Πότε αναμένεται να γίνει η επανακατάθεση του νομοσχεδίου “Ο περί Ναυαγοσωστών σε Περιοχές Προστασίας των Λουομένων στη Θάλασσα”, ενός νομοσχεδίου που έχει αποσυρθεί από την εκτελεστική εξουσία το Νοέμβρη του 2012;»
  title: Ερώτηση με αρ. 23.06.010.03.045, ημερομηνίας 29 Ιουλίου 2013, των βουλευτών κ. Ρούλας Μαυρονικόλα και κ. Φειδία Σαρίκα εκλογικής περιφέρειας Λευκωσίας και Πάφου, αντίστοιχα
