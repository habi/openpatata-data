_position_on_page: 129
_sources:
- http://www2.parliament.cy/parliamentgr/008_02/chronological/008_02_TB.htm
answers: []
by:
- Φακοντής Αντρέας
date: '2007-10-09'
heading: Ερώτηση με αρ. 23.06.009.02.128, ημερομηνίας 9 Οκτωβρίου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.02.128
text: |-
  «Κατά την πρόσφατη επίσκεψή μου στο δήμο Πόλης Χρυσοχούς, μου τέθηκε το αίτημα του δημοτικού συμβουλίου για έγκριση από το Γραφείο Προγραμματισμού της σύναψης δανείου από το δήμο Πόλης Χρυσοχούς με σκοπό τη διαμόρφωση του χερσαίου χώρου στη νέα λιμενολεκάνη του αλιευτικού καταφυγίου στο Λατσί. Το ύψος του δανείου ανέρχεται στις £724.500.

  Τα θαλάσσια έργα για το αλιευτικό καταφύγιο ολοκληρώθηκαν εδώ και τρία χρόνια με δαπάνες £4 εκατομ., αλλά το αλιευτικό καταφύγιο εξακολουθεί να λειτουργεί με προβλήματα και αδυναμίες, λόγω της μη ολοκλήρωσης της διαμόρφωσης του χερσαίου χώρου.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για τους λόγους της καθυστέρησης της έγκρισης του δανείου από το Γραφείο Προγραμματισμού, καθώς και για τα χρονοδιαγράμματα που τίθενται για έγκριση του δανείου και ολοκλήρωση του έργου.»
