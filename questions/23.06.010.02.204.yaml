answers:
- http://www2.parliament.cy/parliamentgr/008-3f/23_06_010_02.204.htm
by:
- Περδίκης Γιώργος
date: '2012-10-18'
heading: Ερώτηση με αρ. 23.06.010.02.204, ημερομηνίας 18 Οκτωβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.204
text: |-
  «Πρόσφατα αλλοδαπός που βρίσκεται στην Κύπρο με το καθεστώς του πολιτικού πρόσφυγα φέρεται να ενεπλάκη σε επεισόδιο ρίψης πυροβολισμών από ψευδοαστυνομικούς στο οδόφραγμα του Αγίου Δομετίου. Σύμφωνα με πληροφορίες, ο νεαρός αυτός φέρεται να είναι αναμεμιγμένος σε υπόθεση διακίνησης ναρκωτικών.

  Με την ευκαιρία αυτή θα ήθελα να ζητήσω από τον αρμόδιο υπουργό να πληροφορήσει τη Βουλή των Αντιπροσώπων αν οι κάτοχοι καθεστώτος πολιτικού πρόσφυγα ή άλλου καθεστώτος προστασίας οι οποίοι εμπλέκονται σε παράνομες δραστηριότητες εξακολουθούν να διατηρούν επ’ άπειρον αυτό το καθεστώς προστασίας. Υπάρχει άραγε πρόνοια για τακτική αναθεώρηση της ισχύος των λόγων που κάποιο άτομο έτυχε καθεστώτος προστασίας για τυχόν αλλαγές; Υπάρχουν περιπτώσεις που οι λόγοι για τους οποίους ένα άτομο έχει τύχει προστασίας έχουν στο μεσοδιάστημα εκλείψει; Υπάρχει πρόνοια για αυτό από τις αρμόδιες αρχές της Δημοκρατίας; Αν υπάρχουν τέτοιες περιπτώσεις, παρακαλώ να κατατεθούν στη Βουλή των Αντιπροσώπων τα σχετικά στοιχεία. Επιπλέον παρακαλώ όπως ενημερωθεί η Βουλή των Αντιπροσώπων αν, σε περίπτωση που άτομο που τυγχάνει προστασίας εμπλακεί σε εγκληματικές ενέργειες, το γεγονός αυτό έχει οποιεσδήποτε επιπτώσεις στο καθεστώς προστασίας του.»
