_id: 23.06.008.04.581_272
_position_on_page: 272
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_581.htm
by:
- mp_id: perdikis-giorgos
date: '2005-02-03'
heading: Ερώτηση με αρ. 23.06.008.04.581, ημερομηνίας 3 Φεβρουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.581
text: |-
  «Σύμφωνα με τις απόψεις του γνωστού καθηγητή Ζερεφού, φαίνεται ότι οι κυριότερες πηγές παραγωγής των αερίων που προκαλούν το φαινόμενο του θερμοκηπίου και τις κλιματικές αλλαγές στην Ανατολική Μεσόγειο προέρχονται από τη ναυσιπλοΐα και την αεροπλοΐα. Ιδιαίτερο ενδιαφέρον παρουσιάζουν οι απόψεις αυτές σε σχέση με τις αποφάσεις αναφορικά με την ανάπτυξη των αεροδρομίων μέσω του στρατηγικού επενδυτή. Υπενθυμίζεται ότι κατά τη λήψη της απόφασης για ανάθεση σε στρατηγικό επενδυτή της ανάπτυξης του αεροδρομίου δε λήφθηκαν υπόψη οι επιπτώσεις στο τοπικό περιβάλλον, αλλά και οι ευρύτερες επιπτώσεις στο περιβάλλον της Ανατολικής Μεσογείου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειές του στον τομέα της αντιμετώπισης των περιβαλλοντικών επιπτώσεων από την ανάπτυξη των αεροδρομίων μέσω του στρατηγικού επενδυτή.»
