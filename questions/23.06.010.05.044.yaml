answers: []
by:
- Περδίκης Γιώργος
date: '2015-08-05'
heading: Ερώτηση με αρ. 23.06.010.05.044, ημερομηνίας 5 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.044
text: |-
  «Από παλαιότερη απάντηση του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη, ημερομηνίας 12 Φεβρουαρίου 2015, στην ερώτησή μου με αρ. 23.06.010.04.086 αναφορικά με το νομικό και λειτουργικό κενό που υπάρχει εξαιτίας της ανυπαρξίας νομοθετικού πλαισίου για τη λειτουργία των κτηνιατρικών κλινικών πληροφορήθηκα ότι ετοιμάζονταν κανονισμοί οι οποίοι θα ρύθμιζαν τη λειτουργία των κτηνιατρικών κλινικών. Οι εν λόγω κανονισμοί, όπως με πληροφορούσε με την απάντησή του ο υπουργός, ετοιμάζονταν από τις Κτηνιατρικές Υπηρεσίες σε συνεννόηση με το Κτηνιατρικό Συμβούλιο Κύπρου και τον Παγκύπριο Κτηνιατρικό Σύλλογο και θα υποβάλλονταν το ταχύτερο δυνατόν στη Νομική Υπηρεσία για νομοτεχνικό έλεγχο.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων πότε αναμένεται να κατατεθούν επιτέλους οι εν λόγω κανονισμοί στη Βουλή των Αντιπροσώπων.»
