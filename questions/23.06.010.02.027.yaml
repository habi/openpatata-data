answers:
- http://www2.parliament.cy/parliamentgr/008-3f/23_06_010_02.027.htm
by:
- Περδίκης Γιώργος
date: '2012-08-09'
heading: Ερώτηση με αρ. 23.06.010.02.027, ημερομηνίας 9 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.027
text: |-
  «Έχω παρακολουθήσει τη σχετική με τα δικαιώματα των ατόμων με αναπηρίες ενημερωτική ταινία μικρού μήκους του Γραφείου Τύπου και Πληροφοριών, που έγινε στα πλαίσια της κυπριακής Προεδρίας του Συμβουλίου της Ευρωπαϊκής Ένωσης. Στην ταινία προβάλλεται ιδιαίτερα η δυνατότητα των ατόμων με τροχοκάθισμα να χρησιμοποιήσουν τα λεωφορεία των νέων εταιρειών δημόσιων μεταφορών, τα οποία αγοράστηκαν με βάση προδιαγραφές από την κυβέρνηση, ενώ χρηματοδοτήθηκε γενναία η αγορά τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όλα τα λεωφορεία που χρησιμοποιούν οι νέες εταιρείες δημόσιων μεταφορών έχουν τη δυνατότητα ανελκυστήρα για τα άτομα που κινούνται με τροχοκάθισμα, όπως παρουσιάζεται στην ταινία, και, εάν όχι, ποιο είναι το ποσοστό των λεωφορείων που διαθέτουν ανελκυστήρα για τα άτομα με τροχοκάθισμα.»
