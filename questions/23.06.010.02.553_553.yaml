_position_on_page: 553
_sources:
- http://www2.parliament.cy/parliamentgr/008_02/chronological/008_02_IB.htm
answers: []
by:
- Περδίκης Γιώργος
date: '2013-05-02'
heading: Ερώτηση με αρ. 23.06.010.02.553, ημερομηνίας 2 Μαΐου 2013, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.02.553
text: |-
  «Έχω πληροφορηθεί ότι κατά τη διάρκεια της προηγούμενης διακυβέρνησης συστάθηκε, με απόφαση του Υπουργικού Συμβουλίου, Εθνικό Ταμείο Αλληλεγγύης. Σύμφωνα με τις πληροφορίες μου, το ταμείο αυτό προικοδοτήθηκε με εισφορές διάφορων προσώπων και εταιρειών, με σκοπό τάχα τη στήριξη δυσπραγούντων πολιτών της Κυπριακής Δημοκρατίας.

  Παρακαλώ τον αρμόδιο υπουργό να κοινοποιήσει στη Βουλή των Αντιπροσώπων τη σχετική απόφαση του Υπουργικού Συμβουλίου, βάσει της οποίας συστάθηκε το Εθνικό Ταμείο Αλληλεγγύης, καθώς και τους όρους λειτουργίας του. Παρακαλώ επίσης τον αρμόδιο υπουργό να καταθέσει στη Βουλή των Αντιπροσώπων κατάλογο των ατόμων και των σωματείων που έλαβαν βοήθεια από το Εθνικό Ταμείο Αλληλεγγύης και τα σχετικά ποσά που δόθηκαν, καθώς και τον κατάλογο των ατόμων και των εταιρειών που έχουν συνεισφέρει στο ταμείο και τα ποσά που έχουν συνεισφέρει σ’ αυτό. Τέλος, παρακαλώ τον αρμόδιο υπουργό να πληροφορήσει τη Βουλή των Αντιπροσώπων κατά πόσο το συγκεκριμένο Εθνικό Ταμείο Αλληλεγγύης εξακολουθεί να υφίσταται.»
