answers: []
by:
- Περδίκης Γιώργος
date: '2015-10-08'
heading: Ερώτηση με αρ. 23.06.010.05.173, ημερομηνίας 8 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.173
text: |-
  «Έχω πληροφορηθεί για την ανακοίνωση της μη κυβερνητικής οργάνωσης “Compassion in World Farming” αναφορικά με τις συνθήκες της βιομηχανικής εκτροφής ζώων στην Κύπρο. Η οργάνωση θέτει θέμα για τον τρόπο διαβίωσης πολλών ορνίθων και των κλωβοστοίχων στα οποία φυλάσσονται τα πουλερικά. Οι συνθήκες διαβίωσής τους εγκυμονεί κινδύνους για την υγεία τους, με αποτέλεσμα να αποτελούν κίνδυνο και για την υγεία των ανθρώπων. Ιδιαίτερη ανησυχία προκαλεί η αναφορά ότι δε δόθηκε καμιά θεραπεία σε πουλερικά που είχαν προσβληθεί από ακάρεα και χρησιμοποιήθηκαν ως υλικό σε σούπες ή ως τροφή για ζώα συντροφιάς.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που έχει λάβει για τη βελτίωση των συνθηκών της βιομηχανικής εκτροφής ζώων στην Κύπρο. Παρακαλώ επίσης τον αρμόδιο υπουργό όπως αποστείλει στη Βουλή των αντιπροσώπων διευκρινήσεις αναφορικά με τη χρησιμοποίηση των άρρωστων κοτόπουλων στη διατροφή ζώων συντροφιάς.»
