answers:
- http://www2.parliament.cy/parliamentgr/008_3g/23_06_010_03_574.htm
identifier: 23.06.010.03.574
question:
  by:
  - Περδίκης Γιώργος
  date: '2014-03-28'
  text: |-
    «Σε απάντηση του τέως Υπουργού Γεωργίας, Φυσικών Πόρων και Περιβάλλοντος κ. Σοφοκλή Αλετράρη σε παλαιότερη ερώτησή μου με αρ. 23.06.010.01.588, αναφορικά με την επιδιόρθωση των ρωγμών που προκάλεσε η διάβρωση στην Καμάρα του Κόρακα, που βρίσκεται στο Εθνικό Δασικό Πάρκο Κάβο Γκρέκο, πληροφορήθηκα ότι για την προστασία του γεωμορφώματος της Καμάρας του Κόρακα και την εξεύρεση λύσης στο πρόβλημα των ρωγμών που δημιουργήθηκαν είχε συσταθεί επιτροπή και είχε αποφασιστεί η ετοιμασία μελέτης από ιδιώτη μελετητή, η οποία θα περιλάμβανε προτεινόμενες λύσεις, προδιαγραφές και κοστολόγηση των επιδιορθωτικών εργασιών για στήριξη του γεωμορφώματος. Όπως πληροφορήθηκα από την απάντηση του τέως υπουργού, η προσφορά είχε ήδη προκηρυχθεί και μετά την ολοκλήρωση της μελέτης η επιτροπή θα αποφάσιζε αν θα προχωρούσε η υλοποίηση του έργου.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει ολοκληρωθεί η μελέτη από τον ιδιώτη μελετητή για την επιδιόρθωση της Καμάρας του Κόρακα, αν η επιτροπή έχει αποφασίσει να προχωρήσει με την υλοποίηση του έργου και πότε αναμένεται αυτό να ολοκληρωθεί.»
  title: Ερώτηση με αρ. 23.06.010.03.574, ημερομηνίας 28 Μαρτίου 2014, του βουλευτή
    εκλογικής περιφέρειας Λευκωσίας κ. Γιώργου Περδίκη
