answers:
- http://www2.parliament.cy/parliamentgr/008-3f/23_06_010_02.370.htm
by:
- Περδίκης Γιώργος
date: '2012-12-15'
heading: Ερώτηση με αρ. 23.06.010.02.370, ημερομηνίας 15 Δεκεμβρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.370
text: |-
  «Έχω πληροφορηθεί από την επιστολή του Συνδέσμου Εργοδοτών Αλλοδαπών Οικιακών Βοηθών προς την Υπουργό Εσωτερικών για τη διαμαρτυρία τους για την πρόσφατη αύξηση του κατώτατου μισθού των οικιακών βοηθών. Σημειώνεται ότι σε πολλές περιπτώσεις η απασχόληση των οικιακών βοηθών αφορά τη διευκόλυνση και εξυπηρέτηση ευάλωτων κοινωνικά οικογενειών και ατόμων και δεν πρέπει να θεωρούνται πάντα ως φτηνό υπηρεσιακό προσωπικό για τους πλουσίους. Οι περισσότερες οικογένειες και τα άτομα που έχουν ανάγκη οικιακής βοηθού υπό τη μορφή της φροντίστριας αντιμετωπίζουν οικονομικές δυσκολίες λόγω οικονομικής κρίσης και λόγω περικοπών στις συντάξεις, αυξήσεων φόρων κατανάλωσης και περικοπών επιδομάτων. Οι άνθρωποι αυτοί θα επιβαρυνθούν περαιτέρω με την αύξηση των μισθών των οικιακών βοηθών (φροντιστριών).

  Παρακαλώ τον αρμόδιο υπουργό να εξηγήσει στη Βουλή των Αντιπροσώπων αν ευσταθούν οι καταγγελίες του Συνδέσμου Εργοδοτών Αλλοδαπών Οικιακών Βοηθών και αν έχουν ληφθεί υπόψη οι σημερινές πραγματικότητες στον καθορισμό του ελάχιστου μισθού των οικιακών βοηθών (φροντιστριών).»
