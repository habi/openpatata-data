_id: 23.06.010.02.549_549
_position_on_page: 549
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.549.htm
by:
- mp_id: perdikis-giorgos
date: '2013-04-25'
heading: Ερώτηση με αρ. 23.06.010.02.549, ημερομηνίας 25 Απριλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.549
text: |-
  «Σύμφωνα με πληροφορίες μου, η κατάσταση που παρουσιάζει το παραλιακό μέτωπο της Λεμεσού είναι τραγική. Συγκεκριμένα, ο πεζόδρομος στην περιοχή, την εποπτεία του οποίου έχει το κοινοτικό συμβούλιο του Αγίου Τύχωνα, κτίστηκε σχεδόν μέσα στη θάλασσα, για να μπορεί να κατασκευαστεί χώρος στάθμευσης, με αποτέλεσμα να καταστραφεί και η παραλία. Όπως πληροφορούμαι, τα έργα επιδιόρθωσης των κακοτεχνιών στον πεζόδρομο κοστολογούνται στις €50.000 και, παρά το γεγονός ότι αυτό το ποσό φαντάζει σχετικά μικρό, αυτή τη στιγμή είναι τεράστιο και δύσκολα θα εξευρεθεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το συνολικό κόστος του έργου που βρίσκεται υπό την εποπτεία του κοινοτικού συμβουλίου του Αγίου Τύχωνα, πόσα χρήματα δαπανήθηκαν από το κράτος για το έργο αυτό, ποια είναι η εταιρεία που έχει αναλάβει την κατασκευή του έργου και ποια τα μέτρα που προτίθεται να λάβει το αρμόδιο τμήμα, προκειμένου να προχωρήσουν τα έργα επιδιόρθωσης των κακοτεχνιών στον πεζόδρομο.»
