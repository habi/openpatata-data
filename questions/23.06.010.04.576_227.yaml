_id: 23.06.010.04.576_227
_position_on_page: 227
_sources:
- http://www2.parliament.cy/parliamentgr/008_02/chronological/008_02_ID_2.htm
answers:
- http://www2.parliament.cy/parliamentgr/008_3g/23_06_010_04_576.htm
by:
- mp_id: perdikis-giorgos
date: '2015-05-19'
heading: Ερώτηση με αρ. 23.06.010.04.576, ημερομηνίας 19 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.576
text: |-
  «Από απάντηση σε προηγούμενή μου ερώτηση με αρ. 23.06.010.03.736, ημερομηνίας 2 Ιουλίου 2014, ο Υπουργός Υγείας κ. Φίλιππος Πατσαλής μας ενημέρωσε ότι, στα πλαίσια σύμβασης που υπογράφηκε από το Τμήμα Γεωργίας για τον έλεγχο των ζωοτροφών το 2014, είχε αναλυθεί μία ζωοτροφή ελαιοκράμβης στην οποία ανιχνεύθηκε η εγκεκριμένη γενετικά τροποποιημένη Roundup Ready σόγια σε ποσοστό 42,5%. Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το σύνολο των ελέγχων που έχουν διενεργηθεί σε ζωοτροφές κατά το 2014, καθώς και για τα αποτελέσματά τους. Σύμφωνα με τις πληροφορίες μας, το σύνολο σχεδόν των ζωοτροφών που εισάγονται στην Κύπρο περιέχουν σε πολύ υψηλό ποσοστό γενετικά τροποποιημένες ποικιλίες σόγιας.

  Επίσης, τον παρακαλώ όπως απαντήσει στα ακόλουθα ερωτήματα:

  1. Υπάρχει οποιαδήποτε ανησυχία για τις επιπτώσεις στην υγεία των ζώων από την κατανάλωση ζωοτροφών που περιέχουν σε τόσο υψηλό ποσοστό γενετικά τροποποιημένες ποικιλίες σόγιας;

  2. Υπάρχουν εναλλακτικές λύσεις για τους κτηνοτρόφους μας;

  3. Αυτές οι τροφές που περιέχουν γενετικά τροποποιημένη σόγια είναι καβουρδισμένες, ώστε να αποτρέπεται η ελευθέρωση στη φύση των γενετικά τροποποιημένων ποικιλιών;

  4. Υπάρχει επαρκής σήμανση στις συσκευασίες των ζωοτροφών που περιέχουν γενετικά τροποποιημένες ποικιλίες;»
