answers: []
identifier: 23.06.008.01.042
question:
  by:
  - Περδίκης Γιώργος
  date: '2001-12-12'
  text: |-
    «Έχω πληροφορηθεί ότι οι επαναπατριζόμενοι απόδημοι δικαιούνται να φέρουν μαζί τους την οικοσκευή τους, χωρίς να τους επιβάλλεται οποιοσδήποτε εισαγωγικός δασμός. Εξ όσων όμως πληροφορούμαι, αν η επαναπατριζόμενη οικογένεια θελήσει να αγοράσει στην Κύπρο οικοσκευές, τότε δεν έχει το πλεονέκτημα της αδασμολόγητης αγοράς και δυστυχώς οι περισσότεροι επαναπατριζόμενοι δεν μπορούν να εισαγάγουν την οικοσκευή τους (είναι ακατάλληλη για την Κύπρο ή είναι πεπαλαιωμένη).

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το πιο πάνω θέμα, εξηγώντας τους πιθανούς λόγους για τους οποίους δεν επιτρέπεται η αδασμολόγητη αγορά στην Κύπρο από τους επαναπατριζόμενους της απαραίτητης οικοσκευής τους.»
  title: Ερώτηση με αρ. 23.06.008.01.042 που υποβλήθηκε από το βουλευτή εκλογικής
    περιφέρειας Λευκωσίας κ. Γιώργο Περδίκη στις 12 Δεκεμβρίου 2001.
