answers:
- http://www2.parliament.cy/parliamentgr/008_03b/23_06_008_04_148.htm
by:
- Καράς Αντώνης
date: '2004-09-21'
heading: Ερώτηση με αρ. 23.06.008.04.148, ημερομηνίας 21ης Σεπτεμβρίου 2004, του βουλευτή
  εκλογικής περιφέρειας Αμμοχώστου κ. Αντώνη Καρά
identifier: 23.06.008.04.148
text: |-
  «Παρ’ όλες τις υποσχέσεις, τόσο γραπτές όσο και προφορικές, των αρμόδιων κυβερνητικών τμημάτων, παρατηρείται αδικαιολόγητη καθυστέρηση όσον αφορά το θέμα της αξιοποίησης της περιοχής του ποταμού Λιοπετρίου.

  Σχετικά με το εν λόγω θέμα, παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Σε ποιο στάδιο ευρίσκεται το θέμα των ανταλλαγών ιδιωτικών και εκκλησιαστικών κτημάτων που αναμενόταν να προωθηθεί στις αρχές του 2004;

  2. Ολοκληρώθηκε ή, αν όχι, σε ποιο στάδιο ευρίσκεται η μελέτη για αξιοποίηση και τοπιοτέχνηση της περιοχής;

  3. Πότε υπολογίζεται να αρχίσουν οι διαδικασίες υλοποίησης της εν λόγω μελέτης;

  4. Σε ποιο στάδιο ευρίσκονται οι διαδικασίες βελτίωσης από το Τμήμα Αλιείας του αλιευτικού καταφυγίου στην περιοχή και προτίθεται το εν λόγω τμήμα να καλύψει την απαιτούμενη δαπάνη;

  5. Πόσο υπολογίζεται ότι θα είναι το κόστος του όλου έργου; Υπάρχει απόφαση το έργο να θεωρηθεί πολεοδομικό και ποιο μέρος του κόστους θα επωμισθεί το κράτος;

  6. Πότε υπολογίζεται ότι θα αρχίσουν και θα ολοκληρωθούν όλες οι αναγκαίες κατασκευαστικές εργασίες (δρόμοι, τηλεφωνικό και ηλεκτρικό δίκτυο, υδατοπρομήθεια κ.λπ.) του εν λόγω έργου;»
