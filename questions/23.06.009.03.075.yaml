answers:
- http://www2.parliament.cy/parliamentgr/008_03d/23_06_009_03_075.htm
identifier: 23.06.009.03.075
question:
  by:
  - Περδίκης Γιώργος
  date: '2008-09-24'
  text: |-
    «Στην απάντηση του Υπουργού Γεωργίας, Φυσικών Πόρων και Περιβάλλοντος κ. Μιχάλη Πολυνείκη, ημερομηνίας 15 Σεπτεμβρίου 2008, στην ερώτηση 23.06.009.02.331 του βουλευτή κ. Τάσου Μητσόπουλου, σχετικά με το πρόγραμμα κατασκευής αφαλατικών εργοστασίων, καταγράφεται ένα σχέδιο κατασκευής μονάδων αφαλάτωσης με βάση πρόσφατη απόφαση του Υπουργικού Συμβουλίου. Σύμφωνα με τον περί Εκτίμησης των Επιπτώσεων στο Περιβάλλον από Ορισμένα Σχέδια και/ή Προγράμματα Νόμο του 2005 [Νόμος αρ. 102(Ι) του 2005], που αφορά στην εκπόνηση μελετών για τις περιβαλλοντικές επιπτώσεις σχεδίων ή προγραμμάτων που περιλαμβάνουν έργα για τα οποία απαιτείται μελέτη περιβαλλοντικών επιπτώσεων, το σχέδιο αυτό έπρεπε να τύχει περιβαλλοντικής μελέτης.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δεν έχει εκπονηθεί μελέτη περιβαλλοντικών επιπτώσεων σύμφωνα με τη νομοθεσία, ούτως ώστε να προχωρήσει ολοκληρωμένα και με τις ελάχιστες περιβαλλοντικές επιπτώσεις το πρόγραμμα των μονάδων αφαλάτωσης.»
  title: Ερώτηση με αρ. 23.06.009.03.075, ημερομηνίας 24 Σεπτεμβρίου 2008, του βουλευτή
    εκλογικής περιφέρειας Λευκωσίας κ. Γιώργου Περδίκη
