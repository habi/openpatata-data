_id: 23.06.011.01.093_93
_position_on_page: 93
_sources:
- http://www2.parliament.cy/parliamentgr/008_02/chronological/008_02_IAA.htm
answers:
- http://www2.parliament.cy/parliamentgr/008_3h/23_06_011_01_093.htm
by:
- mp_id: perdikis-giorgos
date: '2016-08-29'
heading: Ερώτηση με αρ. 23.06.011.01.093, ημερομηνίας 29 Αυγούστου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.093
text: |-
  «Έχω πληροφορηθεί ότι για την αντιμετώπιση του προβλήματος της διαχείρισης των υγρών αποβλήτων τόσο των ξενοδοχειακών μονάδων όσο και της ευρύτερης περιοχής της κοινότητας του Κάτω Πύργου Τηλλυρίας πραγματοποιήθηκε στις 18 Νοεμβρίου 2015 στο γραφείο της Επαρχιακής Διοίκησης Λευκωσίας ευρεία σύσκεψη με τη συμμετοχή εκπροσώπων των εμπλεκομένων υπηρεσιών. Δυστυχώς, στη σύσκεψη αυτή δε συμμετείχε εκπρόσωπος της τοπικής αρχής, γεγονός που δυστυχώς δεν καταγράφηκε στην απάντηση του υπουργού στη Βουλή των Αντιπροσώπων, ημερομηνίας 3 Μαρτίου 2016.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν υλοποιηθεί τα όσα είχαν αποφασιστεί στη σύσκεψη της 18ης Νοεμβρίου 2015, αν έχουν εμπλακεί οι τοπικές αρχές στο σχεδιασμό και πότε επιτέλους αναμένεται να λειτουργήσει το σύστημα συλλογής και επεξεργασίας των λυμάτων της κοινότητας Κάτω Πύργου Τηλλυρίας.»
