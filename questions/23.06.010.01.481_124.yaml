_id: 23.06.010.01.481_124
_position_on_page: 124
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.481.htm
by:
- mp_id: diplaros-efthymios
date: '2012-02-20'
heading: Ερώτηση με αρ. 23.06.010.01.481, ημερομηνίας 20 Φεβρουαρίου 2012, του βουλευτή
  εκλογικής περιφέρειας Λεμεσού κ. Ευθύμιου Δίπλαρου
identifier: 23.06.010.01.481
text: |-
  «Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το πρόβλημα που προέκυψε αναφορικά με τις πλοηγίδες στο λιμάνι Λεμεσού, οι χειριστές των οποίων επανειλημμένα επιχείρησαν να προειδοποιήσουν την Αρχή Λιμένων Κύπρου για την επικινδυνότητά τους, αφού η μια εξ αυτών, η πλοηγίδα “Ασπέλια”, κατασκευάστηκε το 1982 και σήμερα εκτός από μηχανικά προβλήματα παρουσιάζει και προβλήματα στο σκελετό της, γεγονός που την καθιστά ακατάλληλη για τη μεταφορά ανθρώπων από και προς τα πλοία.

  Τόσο οι ίδιοι οι πλοηγοί όσο κα τα πληρώματα που μεταφέρουν βρίσκονται καθημερινά σε κίνδυνο όχι μόνο εξαιτίας της ακαταλληλότητας των πλοηγίδων, αλλά και εξαιτίας της άρνησης/καθυστέρησης κάποιων να λάβουν τα απαραίτητα μέτρα για απόσυρση των πεπαλαιωμένων πλοηγίδων και αγορά καινούριων. Αναφέρω επίσης περιπτώσεις ατυχημάτων και τραυματισμών που υπέστησαν πλοηγοί κατά την αποβίβαση και επιβίβασή τους σε πλοία.

  Θα ήθελα επίσης να παρακαλέσω όπως ο αρμόδιος υπουργός πληροφορήσει τη Βουλή ποια ήταν η τελευταία φορά που επιθεωρήθηκαν από πλοηγική υπηρεσία οι πλοηγίδες, γιατί υπήρξε τόσο μεγάλη καθυστέρηση στο να εισακουστούν τα αιτήματα των πλοηγών και τι δύναται να πράξει το υπουργείο σε συνεργασία με την Αρχή Λιμένων Κύπρου, προκειμένου να αποκατασταθεί το εν λόγω πρόβλημα.»
