_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-10-30'
heading: Ερώτηση με αρ. 23.06.010.05.209, ημερομηνίας 30 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.209
text: |-
  «Έχω πληροφορηθεί ότι το Υπουργείο Δικαιοσύνης και Δημοσίας Τάξεως προτίθεται να χρησιμοποιήσει σκύλους για την αντιμετώπιση της οχλαγωγίας και του χουλιγκανισμού. Η αξιοποίηση σκύλων για αστυνομικά καθήκοντα είναι ευρέως διαδεδομένη στο εξωτερικό και γίνεται και στην Κύπρο στον τομέα της ανίχνευσης. Λίγες χώρες όμως χρησιμοποιούν σκυλιά και άλογα κατά διαδηλωτών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μελετηθεί το θέμα από όλες τις πλευρές, συμπεριλαμβανομένων και των απόψεων των φιλοζωικών οργανώσεων. Υπάρχει περίπτωση, αν τελικά προχωρήσει αυτή η ιδέα, να χρησιμοποιηθούν σκύλοι που έχουν διασωθεί και φιλοξενούνται σε καταφύγια σκύλων, τα οποία αντιμετωπίζουν μονίμως προβλήματα υπερπληρότητας;»
