answers: []
identifier: 23.06.010.05.101
question:
  by:
  - Περδίκης Γιώργος
  date: '2015-09-02'
  text: |-
    «Έχω πληροφορηθεί για την κατεδάφιση του παλιού νοσοκομείου στις βρετανικές βάσεις στο Ακρωτήρι. Σύμφωνα με τις πληροφορίες μου, πρόκειται να ανεγερθούν μεγάλα κτιριακά συγκροτήματα, των οποίων η χρήση είναι ακόμη άγνωστη. Η ανέγερση των κτιρίων ενδέχεται να χρηματοδοτηθεί από την αμερικανική κυβέρνηση.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πιο πάνω πληροφόρηση για ανέγερση κτιριακών συγκροτημάτων με χρηματοδότηση της αμερικανικής κυβέρνησης. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων για το πώς προορίζεται να αξιοποιηθούν τα εν λόγω κτίρια, καθώς και αν έχει υποβληθεί μελέτη εκτίμησης των επιπτώσεων στο περιβάλλον.»
  title: Ερώτηση με αρ. 23.06.010.05.101, ημερομηνίας 2 Σεπτεμβρίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
