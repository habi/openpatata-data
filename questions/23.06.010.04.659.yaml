answers: []
by:
- Περδίκης Γιώργος
date: '2015-07-01'
heading: Ερώτηση με αρ. 23.06.010.04.659, ημερομηνίας 1ης Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.659
text: |-
  «Είναι γνωστό ότι ο θεσμός της λαϊκής αγοράς, όπου οι παραγωγοί γεωργικών προϊόντων μπορεί να διαθέσουν στους καταναλωτές απευθείας τα προϊόντα χωρίς μεσάζοντες, είναι επιτυχημένος σε όλες τις χώρες της Ευρωπαϊκής Ένωσης. Στην Κύπρο υπάρχει παράδοση στις λαϊκές αγορές αλλά σε πολύ λίγους και συγκεκριμένους δήμους. Τελευταία λόγω και της οικονομικής κρίσης ο θεσμός αρχίζει να επεκτείνεται. Ήδη αρκετοί δήμοι της Κύπρου έχουν αρχίσει να δοκιμάζουν να εισαγάγουν το θεσμό αυτό και εντός των δημοτικών τους ορίων. Παρατηρούμε όμως ότι ο θεσμός της λαϊκής αγοράς ακόμη δεν έχει πάρει την έκταση που έχει σε άλλες χώρες. Πολλοί δήμοι διστάζουν να προχωρήσουν για πολλούς και διάφορους λόγους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι πολιτική του υπουργείου του η επέκταση του θεσμού των λαϊκών αγορών και ποια μέτρα προτίθεται να λάβει το υπουργείο, έτσι ώστε όσο το δυνατόν περισσότερες δημοτικές αρχές να προχωρήσουν το συντομότερο στη λειτουργία λαϊκής αγοράς στην περιφέρειά τους.»
