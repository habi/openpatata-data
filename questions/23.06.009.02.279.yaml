answers:
- http://www2.parliament.cy/parliamentgr/008_03c/23_06_009_02_279.htm
identifier: 23.06.009.02.279
question:
  by:
  - Χατζηγιάννης Κυριάκος
  date: '2008-01-28'
  text: |-
    «Σε πρόσφατη επίσκεψή μου στην κτηνοτροφική περιοχή Κολοσσίου έχω πληροφορηθεί ότι έχει γίνει αποκοπή της προμήθειας νερού. Έπειτα από ενημέρωση που είχα από τον πρόεδρο της κοινότητας, σας πληροφορώ ότι το νερό θα αποκοπεί οριστικά την 31η Ιανουαρίου 2008.

    Δεδομένων των πιο πάνω, παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τα ακόλουθα ερωτήματα:

    1. Ποιος είναι ο προγραμματισμός σχετικά με το μέλλον της εν λόγω κτηνοτροφικής περιοχής; Υπάρχει σχεδιασμός μελλοντικής μετακίνησης και, εάν ναι, ποιος θα αναλάβει τα έξοδα;

    2. Ποια μέτρα λαμβάνονται, ώστε η κτηνοτροφική περιοχή να συνεχίζει να λαμβάνει νερό για την ύδρευση των ζώων;

    3. Προτίθεσθε να προχωρήσετε σε φωτισμό της κτηνοτροφικής περιοχής Κολοσσίου;

    4. Υπάρχει σχεδιασμός για τη διόρθωση των δρόμων στην κτηνοτροφική περιοχή και ποιος είναι ο υπεύθυνος; Έχουν δοθεί κονδύλια για επιδιόρθωση των δρόμων μέχρι σήμερα;

    5. Νοουμένου ότι οι κτηνοτρόφοι επιθυμούν να έχουν φαξ και τηλέφωνα στις μονάδες τους, θα παραχωρηθεί πρόσβαση στο τηλεφωνικό δίκτυο της ΑΤΗΚ για τις ανάγκες των κτηνοτροφικών μονάδων;

    6. Υπάρχει πρόθεση της κυβέρνησης να επιτρέψει τη μεταβίβαση των υφιστάμενων κτηνοτροφικών μονάδων σε άλλα άτομα/κτηνοτρόφους;

    Ο κάθε κτηνοτρόφος επενδύει πάρα πολύ μεγάλα ποσά για σκοπούς εκσυγχρονισμού της μονάδας του και, όταν θελήσει να εγκαταλείψει το επάγγελμα, όλα αυτά πάνε χαμένα, αφού δεν μπορεί να μεταβιβαστεί η μονάδα. Θεωρείται χρήσιμο όπως δίνεται η δυνατότητα στους κτηνοτρόφους να μεταβιβάζουν σε άλλους κτηνοτρόφους τις μονάδες τους.

    Σας ευχαριστώ εκ των προτέρων .»
  title: Ερώτηση με αρ. 23.06.009.02.279, ημερομηνίας 28 Ιανουαρίου 2008, του βουλευτή
    εκλογικής περιφέρειας Αμμοχώστου κ. Κυριάκου Χατζηγιάννη
