answers:
- http://www2.parliament.cy/parliamentgr/008_03/23_06_008_03_235.htm
identifier: 23.06.008.03.235
question:
  by:
  - Περδίκης Γιώργος
  date: '2003-10-31'
  text: |-
    «Έχω πληροφορηθεί ότι το κοινοτικό συμβούλιο Ζυγίου δεν πληροφορείται υπεύθυνα και σε τακτικά διαστήματα από τους αρμοδίους για τα αποτελέσματα των μετρήσεων της ειδικής μονάδας μέτρησης της ποιότητας του ατμοσφαιρικού αέρα, που έχει εγκατασταθεί στη μικρή πλατεία μπροστά από τα γραφεία του. Έχω επίσης πληροφορηθεί ότι το σχετικό μηχάνημα ήταν για αρκετό καιρό εκτός λειτουργίας. Επίσης, δεν παρέχεται πληροφόρηση για τις μετρήσεις των εκπομπών ατμοσφαιρικών ρύπων και διοξίνης που εκπέμπουν τα φουγάρα του κοντινού τσιμεντοποιείου Βασιλικού.

    Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις διαδικασίες ενημέρωσης της κοινότητας Ζυγίου για την ποιότητα του ατμοσφαιρικού αέρα, αλλά και για τις εκπομπές του τσιμεντοποιείου Βασιλικού και του ηλεκτροπαραγωγού σταθμού Βασιλικού.»
  title: Ερώτηση με αρ. 23.06.008.03.235, ημερομηνίας 31ης Οκτωβρίου 2003, του βουλευτή
    εκλογικής περιφέρειας Λευκωσίας κ. Γιώργου Περδίκη
