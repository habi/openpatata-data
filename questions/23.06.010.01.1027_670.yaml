_id: 23.06.010.01.1027_670
_position_on_page: 670
_sources:
- http://www2.parliament.cy/parliamentgr/008_02/chronological/008_02_IA-2.htm
answers: []
by:
- mp_id: chatzigiannis-kyriakos
date: '2012-06-25'
heading: Ερώτηση με αρ. 23.06.010.01.1027, ημερομηνίας 25 Ιουνίου 2012, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.010.01.1027
text: |-
  «Διατυπώνονται διαμαρτυρίες από πολίτες οι οποίοι έχουν υποβάλει αίτηση στην πολεοδομική αρχή για εξασφάλιση πολεοδομικής άδειας για ανέγερση μεμονωμένης κατοικίας εντός γεωργικής ζώνης ότι η απάντηση που έλαβαν ήταν ότι η πολεοδομική αρχή δεν είναι υποχρεωμένη να παραχωρήσει άδεια και πως θα παραχωρούνται άδειες μόνο σε εξαιρετικές περιπτώσεις, νοούμενου ότι οι αιτητές πληρούν ειδικά κριτήρια. Θεωρώ ότι το θέμα αυτό έχει ιδιαίτερη οικονομική και κοινωνική σημασία, επειδή ο μέσος πολίτης επένδυσε το υστέρημά του στην αγορά γης, γεωργικής και μη, προκειμένου να την αναπτύξει και να κτίσει κατοικία εντός των ορίων της.

  Όλοι οι προαναφερόμενοι έχουν εκκρεμότητες με τις τράπεζες, αφού οι υποθήκες τους βασίζονται σε εκτιμήσεις των ακινήτων που συμπεριλαμβάνουν το δικαίωμα ανέγερσης κατοικίας. Η όποια αλλαγή αναφορικά με το δικαίωμα ανέγερσης κατοικίας θα επιφέρει στις ανανεώσεις των υποθηκών πλήγμα που θα ισοδυναμεί με διαδικασία αλυσιδωτής κατάρρευσης, με συνέπεια την οικονομική και κοινωνική κατάρρευση της μέσης οικογένειας στην Κύπρο. Αυτό σημαίνει ότι μεγάλος αριθμός μέσων οικογενειών θα μπει σε διαδικασία πτώχευσης.

  Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με την πολιτική που ακολουθείται για το πιο πάνω θέμα.»
