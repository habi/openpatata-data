answers:
- http://www2.parliament.cy/parliamentgr/008_03/23_06_008_03_078.htm
identifier: 23.06.008.03.078
question:
  by:
  - Παπαπολυβίου Ανδρέας
  date: '2003-08-21'
  text: |-
    «Έχει περιέλθει σε γνώση μου ότι από τον περασμένο Απρίλιο, που εξαγγέλθηκαν τα μέτρα της κυβέρνησης για τη δωρεάν μετάβαση των Τουρκοκυπρίων που εισέρχονται από τα κατεχόμενα στις ελεύθερες περιοχές από το οδόφραγμα του Λήδρα Πάλας σε άλλες πόλεις της ελεύθερης Κύπρου, υπάρχει δυσμενής διάκριση σε βάρος εταιρειών λεωφορείων.

    Συγκεκριμένα, μου έχει καταγγελθεί ότι για το θέμα της δωρεάν μετάβασης έχουν επιλεγεί πέντε περιφερειακές εταιρείες (αγροτικές και αστικές), οι οποίες, εκτός αυτού, λαμβάνουν και την κρατική επιχορήγηση που δίδεται σε κάποιες εταιρείες. Αυτές οι εταιρείες έχουν επιλεγεί χωρίς να έχουν προκηρυχθεί προσφορές για τις συγκεκριμένες μεταφορές. Επίσης, δεν έχουν καθοριστεί ορθολογικά κριτήρια για την αποζημίωση των λεωφορειούχων, αφού δεν μπορεί να είναι γνωστοί οι αριθμοί των Τουρκοκυπρίων που επισκέπτονται την κάθε ημέρα τις ελεύθερες περιοχές.

    Επίσης, καταγγέλλεται ότι δε γίνεται κανένας ουσιαστικός έλεγχος στα οχήματα αυτά, για να διαφανεί αν τηρούν τις προδιαγραφές ασφάλειας της ΕΕ.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων για τα μέτρα που προτίθεται να λάβει για άρση της δυσμενούς αυτής διάκρισης, καθώς και για τα κριτήρια με βάση τα οποία αποζημιώνονται οι λεωφορειούχοι.»
  title: Ερώτηση με αρ. 23.06.008.03.078 που υποβλήθηκε από το βουλευτή εκλογικής
    περιφέρειας Λευκωσίας κ. Ανδρέα Παπαπολυβίου την 21η Αυγούστου 2003.
