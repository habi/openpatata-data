_id: 23.06.010.02.030_30
_position_on_page: 30
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.030.htm
by:
- mp_id: perdikis-giorgos
date: '2012-08-09'
heading: Ερώτηση με αρ. 23.06.010.02.030, ημερομηνίας 9 Αυγούστου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.030
text: |-
  «Έχω πληροφορηθεί ότι υπάρχει απόφαση του Υπουργικού Συμβουλίου που επιτρέπει στην αστυνομία να απαγορεύει την κυκλοφορία στη λεωφόρο 28ης Οκτωβρίου, που εφάπτεται της βόρειας πλευράς του Αμφιθεάτρου Αρχιεπισκόπου Μακαρίου Γ΄ στη Σχολή Τυφλών στη Λευκωσία, όταν δίνονται παραστάσεις αρχαίου δράματος, ούτως ώστε να μην υπάρχει παρενόχληση από το θόρυβο που προκαλεί η τροχαία κυκλοφορία. Εξ όσων πληροφορούμαι η απόφαση αυτή τα τελευταία χρόνια δεν εφαρμόζεται, με αποτέλεσμα σε αρκετές περιπτώσεις να παρουσιάζεται πρόβλημα. Ιδιαίτερα τα τελευταία χρόνια, με την ανάπτυξη των δραστηριοτήτων του Διεθνούς Ινστιτούτου Θεάτρου και την πληθώρα παραστάσεων κυρίως από ξένους θίασους, το πρόβλημα έχει οξυνθεί. Παράπονα έχουν εγερθεί από τη διεύθυνση του Θεατρικού Οργανισμού Κύπρου, αλλά και από θεατές.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων γιατί δεν εφαρμόζεται η απόφαση του Υπουργικού Συμβουλίου για κλείσιμο της κυκλοφορίας της λεωφόρου 28ης Οκτωβρίου παρά το Αμφιθέατρο Αρχ. Μακαρίου Γ΄, όταν δίνονται παραστάσεις αρχαίου δράματος.»
