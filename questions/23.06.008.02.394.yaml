answers:
- http://www2.parliament.cy/parliamentgr/008_03/23_06_008_02_394.htm
identifier: 23.06.008.02.394
question:
  by:
  - Γεωργίου Αριστοφάνης
  date: '2003-06-12'
  text: |-
    «Έχω διαπιστώσει ότι μικρές κοινότητες της επαρχίας Λευκωσίας, ιδιαίτερα στην περιοχή Πιτσιλιάς, αντιμετωπίζουν, παράλληλα με τα άλλα προβλήματα που ταλανίζουν την ύπαιθρο, τεράστιο οικονομικό πρόβλημα λόγω των κοινοτικών τους χρεών.

    Ενδεικτικά αναφέρω το παράδειγμα της κοινότητας Πολυστύπου, όπου το κοινοτικό συμβούλιο είναι χρεωμένο με ποσό που ξεπερνά τις £90.000, ποσό το οποίο καλείται να εξοφλήσει ένας πολύ μικρός αριθμός κατοίκων, που είναι στη συντριπτική τους πλειοψηφία συνταξιούχοι. Το μεγαλύτερο μέρος των χρεών αυτών προέρχονται από δάνεια που είχαν συναφθεί στο παρελθόν και τα οποία η κοινότητα αδυνατούσε να εξοφλήσει, αφού τα συνολικά έσοδα από τη φορολογία που καταβάλλεται προς το κοινοτικό συμβούλιο δεν αρκούν ούτε για την κάλυψη του ποσού των τόκων.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων ποια μέτρα προτίθεται να λάβει προς αντιμετώπιση του προβλήματος, καθώς και για τη γενικότερη πολιτική της κυβέρνησης αναφορικά με τη στήριξη των ορεινών χωριών της επαρχίας Λευκωσίας και για το πώς προτίθεται να αντιμετωπίσει το πρόβλημα της ερήμωσης των χωριών από τους κατοίκους τους.»
  title: Ερώτηση με αρ. 23.06.008.02.394 που υποβλήθηκε από το βουλευτή εκλογικής
    περιφέρειας Λευκωσίας κ. Αριστοφάνη Γεωργίου στις 12 Ιουνίου 2003.
