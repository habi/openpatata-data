_id: 23.06.010.01.1048_691
_position_on_page: 691
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1048.htm
by:
- mp_id: perdikis-giorgos
date: '2012-07-04'
heading: Ερώτηση με αρ. 23.06.010.01.1048, ημερομηνίας 4 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1048
text: |-
  «Έχω πληροφορηθεί από δελτίο τύπου της Παγκύπριας Οργάνωσης Τυφλών, ημερομηνίας 10 Ιουνίου, ότι, παρά την πρόσφατη ψήφιση από τη Βουλή των Αντιπροσώπων ειδικής νομοθεσίας με την οποία εισήχθη το σύστημα της ποσόστωσης στις προσλήψεις στη δημόσια υπηρεσία και τον ευρύτερο δημόσιο τομέα, μετά την πρόσληψη πέντε μελών της Παγκύπριας Οργάνωσης Τυφλών κατά τον πρώτο χρόνο εφαρμογής της νομοθεσίας και τη συπερίληψη το έτος 2011 άλλων πέντε μελών της στους καταλόγους διοριστέων εκπαιδευτικών ή υπαλλήλων σε οργανισμούς του ευρύτερου δημόσιου τομέα, κανένα μέλος της Παγκύπριας Οργάνωσης Τυφλών δεν κρίθηκε τον τελευταίο χρόνο ως κατάλληλο, για να υπηρετήσει στη θέση για την οποία ήταν υποψήφιος.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τους λόγους για τους οποίους δεν έχει προσληφθεί κανένα μέλος της Παγκύπριας Οργάνωσης Τυφλών τον τελευταίο χρόνο με βάση τις πρόνοιες της ειδικής νομοθεσίας για την ποσόστωση στη δημόσια υπηρεσία και τον ευρύτερο δημόσιο τομέα.»
