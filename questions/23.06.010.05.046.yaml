_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_046.htm
by:
- Περδίκης Γιώργος
date: '2015-08-05'
heading: Ερώτηση με αρ. 23.06.010.05.046, ημερομηνίας 5 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.046
text: |-
  «Από απάντηση, ημερομηνίας 20 Απριλίου 2015, του τέως Υπουργού Υγείας κ. Φίλιππου Πατσαλή στην ερώτησή μου με αρ. 23.06.010.04.062 αναφορικά με τη λήψη μέτρων για την επίτευξη της μέγιστης εξοικονόμησης ενέργειας στο Γενικό Νοσοκομείο Λευκωσίας πληροφορήθηκα ότι το Γενικό Νοσοκομείο Λευκωσίας είχε αποταθεί στο Τμήμα Ηλεκτρομηχανολογικών Υπηρεσιών, το οποίο θα συμπεριλάμβανε και το Γενικό Νοσοκομείο Λευκωσίας σε διαγωνισμό που σκόπευε να προκηρύξει για έκδοση πιστοποιητικού ενεργειακής απόδοσης. Σύμφωνα με την απάντηση του τέως Υπουργού Υγείας, με βάση τα αποτελέσματα πιστοποιητικού και τις συστάσεις του ανάδοχου-ειδικού εμπειρογνώμονα, το Τμήμα Ηλεκτρομηχανολογικών Υπηρεσιών θα ενημέρωνε το νοσοκομείο για τα άμεσα και βιώσιμα μέτρα ενεργειακής αναβάθμισης που θα έπρεπε να παρθούν, ώστε αυτά να ενταχθούν στον προϋπολογισμό του νοσοκομείου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προκηρυχθεί ο σχετικός διαγωνισμός για την έκδοση του πιστοποιητικού ενεργειακής απόδοσης, ποια είναι τα μέτρα που χρειάζεται να ληφθούν για την ενεργειακή αναβάθμιση του Γενικού Νοσοκομείου Λευκωσίας, αν τα μέτρα αυτά έχουν κοστολογηθεί και κατά πόσο έχουν ενταχθεί τα ανάλογα ποσά στον προϋπολογισμό του 2016.»
