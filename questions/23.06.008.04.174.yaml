answers:
- http://www2.parliament.cy/parliamentgr/008_03b/23_06_008_04_174.htm
identifier: 23.06.008.04.174
question:
  by:
  - Μαύρου Ελένη
  date: '2004-09-27'
  text: |-
    «Από τις 30 Αυγούστου 2000 (αρ. αποφ. 52.255) το Υπουργικό Συμβούλιο ενέκρινε την εγκαθίδρυση της Κεντρικής Επιτροπής για παρακολούθηση των συμβατικών υποχρεώσεων της Δημοκρατίας όσον αφορά τα δικαιώματα του παιδιού. Στις 18 Σεπτεμβρίου 2002 (αρ. αποφ. 56.462) ενέκρινε το πρόγραμμα δράσης της επιτροπής, τον προϋπολογισμό της για το 2002 και τη σύσταση νομοτεχνικής επιτροπής για εκσυγχρονισμό της νομοθεσίας που αφορά τα παιδιά. Η Κοινοβουλευτική Επιτροπή για τα Ανθρώπινα Δικαιώματα συνήλθε δύο φορές το 2002 για εξέταση του θέματος και έλαβε υποσχέσεις από την εκτελεστική εξουσία για άμεση μελέτη και εκσυγχρονισμό όλων των νομοθεσιών που αφορούν το παιδί, ώστε να συνάδουν πλήρως με τις αρχές και τις πρόνοιες της σύμβασης.

    Παρακαλείται το αρμόδιο υπουργείο να ενημερώσει τη Βουλή των Αντιπροσώπων σε ποιο στάδιο βρίσκεται ο εκσυγχρονισμός της νομοθεσίας που αφορά το παιδί.»
  title: Ερώτηση με αρ. 23.06.008.04.174, ημερομηνίας 27 Σεπτεμβρίου 2004, της βουλευτού
    εκλογικής περιφέρειας Λευκωσίας κ. Ελένης Μαύρου
