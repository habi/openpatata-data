_id: 23.06.009.05.02.001_1
_position_on_page: 1
_sources:
- http://www2.parliament.cy/parliamentgr/008_02/chronological/008_02_TES.htm
answers:
- http://www2.parliament.cy/parliamentgr/008_3e/23_06_009_05_02_001.htm
by:
- Περδίκης Γιώργος
date: '2011-06-03'
heading: Ερώτηση με αρ. 23.06.009.05.02.001, ημερομηνίας 3 Ιουνίου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.02.001
text: |-
  «Από απάντηση του υπουργού Γεωργίας, Φυσικών Πόρων και Περιβάλλοντος κ. Δημήτρη Ηλιάδη σε παλαιότερη ερώτησή μου με αρ. 23.06.009.05.01.648 πληροφορήθηκα ότι το Τμήμα Περιβάλλοντος ετοίμασε και απέστειλε στην αρμόδια τεχνική επιτροπή προσχέδιο της άδειας απόρριψης αποβλήτων για το αεροδρόμιο της Λάρνακας. Σύμφωνα με το προσχέδιο της άδειας, τα όμβρια ύδατα από τον παλιό χώρο στάθμευσης των αεροσκαφών, μετά από μηχανική επεξεργασία σε σύστημα ελαιοδιαχωριστήρων για την κατακράτηση πετρελαιοειδών που τυχόν περιέχονται ως ίχνη στα όμβρια, θα διοχετεύονται στην αλυκή παρά το αεροδρόμιο Λάρνακας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η αρμόδια τεχνική επιτροπή, η οποία τελεί υπό την προεδρία του Τμήματος Επιθεώρησης Εργασίας, έχει εξετάσει το προσχέδιο της άδειας απόρριψης αποβλήτων για το αεροδρόμιο Λάρνακας και αν έχει καταλήξει σε απόφαση.»
