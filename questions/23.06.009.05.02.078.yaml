answers: []
by:
- Χατζηγιάννης Κυριάκος
date: '2011-07-14'
heading: Ερώτηση με αρ. 23.06.009.05.02.078, ημερομηνίας 14 Ιουλίου 2011, του βουλευτή
  εκλογικής περιφέρειας Αμμοχώστου κ. Κυριάκου Χατζηγιάννη
identifier: 23.06.009.05.02.078
text: |-
  «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων σχετικά με τις συνθήκες φύλαξης των πυρομαχικών ή άλλων επικίνδυνων στρατιωτικών υλικών στα στρατόπεδα της Εθνικής Φρουράς στην ελεύθερη περιοχή Αμμοχώστου και να απαντήσει στα ακόλουθα ερωτήματα:

  1. Τηρούνται τα πρότυπα φύλαξης των επικίνδυνων υλικών με βάση τις οδηγίες του κατασκευαστή; Εάν ναι, υπάρχει τεκμηρίωση των συνθηκών φύλαξης και μπορεί αυτή να δοθεί στη Βουλή των Αντιπροσώπων;

  2. Υπάρχει κίνδυνος για τις κατοικημένες περιοχές; Πώς αυτός αντιμετωπίζεται;

  3. Ποια είναι η απόσταση από τις αποθήκες φύλαξης των εν λόγω υλικών σε κάθε στρατόπεδο μέχρι τα γειτνιάζοντα σπίτια, όσον αφορά κάθε κοινότητα της ελεύθερης περιοχής Αμμοχώστου;»
