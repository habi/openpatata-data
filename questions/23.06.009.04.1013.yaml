answers:
- http://www2.parliament.cy/parliamentgr/008_03d/23_06_009_04_1013.htm
identifier: 23.06.009.04.1013
question:
  by:
  - Περδίκης Γιώργος
  date: '2010-03-30'
  text: |-
    «Έχω πληροφορηθεί ότι βρίσκεται υπό μελέτη η δυνατότητα διασύνδεσης των φραγμάτων της επαρχίας Πάφου (Ασπρόκρεμμου, Ευρέτου, Κανναβιού) με το Νότιο Αγωγό μέσω του φράγματος Αρμίνου, το οποίο είναι ήδη συνδεδεμένο με σήραγγα με το μεγάλο φράγμα του Κούρρη, μέρος του Νότιου Αγωγού.

    Η ιδέα αυτή χρονολογείται από την εποχή της διακυβέρνησης του Γιώργου Βασιλείου. Χαρακτηριστικά αναφέρεται ότι το καλοκαίρι του 2009, όταν η Κύπρος αναγκάστηκε να εισάξει με υπέρογκο κόστος οκτώ εκατομμύρια κυβικά μέτρα νερού από την Ελλάδα, πάνω από δέκα εκατομμύρια κυβικά μέτρα νερού βρίσκονταν αποθηκευμένα και αναξιοποίητα στο φράγμα Ευρέτου.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να ολοκληρωθεί η μελέτη, τι περιλαμβάνει ο σχεδιασμός και ποιο αναμένεται να είναι το προϋπολογιζόμενο κόστος του έργου αυτού.»
  title: Ερώτηση με αρ. 23.06.009.04.1013, ημερομηνίας 30 Μαρτίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
