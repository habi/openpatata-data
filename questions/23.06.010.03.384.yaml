_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_384.htm
by:
- Περδίκης Γιώργος
date: '2013-12-18'
heading: Ερώτηση με αρ. 23.06.010.03.384, ημερομηνίας 18 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.384
text: |-
  «Έχω πληροφορηθεί ότι το Ογκολογικό Κέντρο της Τράπεζας Κύπρου έχει συνάψει δάνειο ύψους €15,89 εκατομ. με την Delpha Investment Bank Ltd για δεκαπέντε χρόνια, με περίοδο χάριτος ενός χρόνου, με εγγύηση από το κράτος, η οποία υπογράφτηκε από τον τέως Υπουργό Οικονομικών στις 18 Σεπτεμβρίου 2006 και λήγει στις 14 Αυγούστου 2021. Σε μεταγενέστερο στάδιο μεταφέρθηκε σε άλλη τράπεζα, επ’ ονόματι “FMS Wertmanagement”.

  Το υπόλοιπο του δανείου σήμερα ανέρχεται στα €8,3 εκατομ. Η FMS Wertmanagement εισηγήθηκε την προεξόφληση του δανείου που δόθηκε στο Ογκολογικό Κέντρο της Τράπεζας Κύπρου με εγγύηση της Κυπριακής Δημοκρατίας με έκπτωση €1,2 εκατομ. Όπως πληροφορήθηκα, το κράτος προετίθετο να κάνει αντιπρόταση στην FMS Wertmanagement για μεγαλύτερη έκπτωση -γύρω στα €2 εκατομ.- και, αν γίνει αποδεκτή, να γίνει η αποπληρωμή του υπόλοιπου δανείου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η εν λόγω τράπεζα αποδέχτηκε την εισήγηση της Κυπριακής Δημοκρατίας για μεγαλύτερη έκπτωση και ποιο είναι τελικά το ποσό της έκπτωσης που εγκρίθηκε από την εν λόγω τράπεζα.»
