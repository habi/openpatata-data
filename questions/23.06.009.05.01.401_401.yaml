_id: 23.06.009.05.01.401_401
_position_on_page: 401
_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.401.htm
by:
- mp_id: mitsopoulos-tasos
date: '2010-11-19'
heading: Ερώτηση με αρ. 23.06.009.05.01.401, ημερομηνίας 19 Νοεμβρίου 2010, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.01.401
text: |-
  «Στις 17 Νοεμβρίου 2010 πραγματοποιήθηκε στη Λάρνακα δημόσια παρουσίαση των σχεδίων του Εθνικού Μετσόβιου Πολυτεχνείου (ΕΜΠ) για αντιμετώπιση της διάβρωσης της παραλιακής περιοχής Λάρνακας-Ορόκληνης με την κατασκευή κυματοθραυστών με ογκόλιθους. Στη διάρκεια της παρουσίασης τέθηκε το ερώτημα κατά πόσο θα ήταν πιο συμφέρουσα λύση, αντί της χρήσης ογκόλιθων, να χρησιμοποιηθεί η σύγχρονη μέθοδος τοποθέτησης “techno reefs”. Η πρακτική αυτή εφαρμόζεται ήδη με επιτυχία σε αρκετές ευρωπαϊκές χώρες, θεωρείται πιο οικονομική και φιλική προς το περιβάλλον, αφού δεν απαιτείται λατόμηση ογκόλιθων, ενώ υποβοηθείται η ανάπτυξη της θαλάσσιας ζωής. Τέλος, ο χρόνος κατασκευής είναι πολύ μικρότερος. Ο παριστάμενος εκπρόσωπος του ΕΜΠ συμφώνησε με τα πλεονεκτήματα της μεθόδου “techno reefs” και παρέπεμψε στην κυβέρνηση για λήψη σχετικής απόφασης.

  Υπό το φως των πιο πάνω, παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο έχει μελετήσει τη συγκεκριμένη μέθοδο “techno reefs” και τα πλεονεκτήματά της και κατά πόσο υπάρχει πρόθεση εφαρμογής της και στην Κύπρο.»
