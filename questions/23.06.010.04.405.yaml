answer: http://www2.parliament.cy/parliamentgr/008_3g/23_06_010_04_405.htm
identifier: 23.06.010.04.405
question:
  by:
  - Περδίκης Γιώργος
  date: '2015-02-02'
  text: |
    «Έχω πληροφορηθεί από την ιστοσελίδα της Στατιστικής Υπηρεσίας για τα στατιστικά στοιχεία που αφορούν την παραγωγή και τη διαχείριση αστικών στερεών αποβλήτων από το 1993 μέχρι και το 2013. Έχω παρατηρήσει ότι τόσο η ανακύκλωση όσο και η κομποστοποίηση βρίσκονται σε στασιμότητα. Μετά τη θεαματική άνοδο από το 2009 μέχρι το 2011, η κρίση έφερε μείωση στο συνολικό παραγόμενο όγκο σκουπιδιών και στασιμότητα στην ανάπτυξη προγραμμάτων ανακύκλωσης και κομποστοποίησης, λόγω περικοπών.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει για την περαιτέρω μείωση του συνολικού όγκου σκουπιδιών και την ανάπτυξη προγραμμάτων ανακύκλωσης και κομποστοποίησης.»
  title: Ερώτηση με αρ. 23.06.010.04.405, ημερομηνίας 2 Φεβρουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
