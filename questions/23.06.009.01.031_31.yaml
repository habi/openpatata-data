_position_on_page: 31
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_031.htm
by:
- Τορναρίτης Νίκος
date: '2006-09-01'
heading: Ερώτηση με αρ. 23.06.009.01.031, ημερομηνίας 1ης Σεπτεμβρίου 2006, του βουλευτή
  εκλογικής περιφέρειας Λευκωσίας κ. Νίκου Τορναρίτη
identifier: 23.06.009.01.031
text: |-
  «Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα ακόλουθα:

  1. Σε ποιο στάδιο βρίσκεται η υλοποίηση του προγράμματος για την εισαγωγή των νέων τεχνολογιών πληροφορίας και επικοινωνιών στα σχολεία, την αγορά λογισμικού, καθώς και την αγορά ηλεκτρονικού εξοπλισμού;

  Ποια επένδυση έγινε μέχρι τώρα από το δάνειο που συνήψε η Κυπριακή Δημοκρατία με την Τράπεζα Αναπτύξεως του Συμβουλίου της Ευρώπης με σκοπό τη χρηματοδότηση του πιο πάνω προγράμματος;

  2. Σε ποιο στάδιο βρίσκεται η διαδικασία προσφοράς για την πρόσληψη συμβούλου που θα αναλάβει το έργο της δικτύωσης των σχολείων;

  3. Σε ποιο στάδιο βρίσκεται η επένδυση που αφορά την αγορά λογισμικού και την επιμόρφωση στον τομέα των τεχνολογιών πληροφορίας;

  4. Παρατηρούνται καθυστερήσεις στον εξοπλισμό των σχολείων με ηλεκτρονικούς υπολογιστές και πόσοι ηλεκτρονικοί υπολογιστές βρίσκονται σήμερα σε αχρησία;

  5. Προτίθεται το υπουργείο να προβεί στην πρόσληψη δασκάλων οι οποίοι θα είναι υπεύθυνοι για την αξιοποίηση των ηλεκτρονικών υπολογιστών στα σχολεία;»
