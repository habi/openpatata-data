answers:
- http://www2.parliament.cy/parliamentgr/008_03/23_06_008_02_245.htm
identifier: 23.06.008.02.245
question:
  by:
  - Καράς Αντώνης
  date: '2003-03-18'
  text: |-
    «Έχω πληροφορηθεί ότι η διαδικασία σχεδιασμού και εφαρμογής συστήματος μηχανογράφησης στο Υπουργείο Υγείας (κρατικά νοσηλευτήρια) βρίσκεται αρκετά πίσω σε σχέση με άλλα υπουργεία.

    Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

    1. Ποιες θα είναι οι κύριες χρήσεις/προδιαγραφές του λογισμικού συστήματος των κρατικών νοσηλευτηρίων; Ποιες θα είναι οι βασικότερες λειτουργίες του;

    2. Σε ποιο στάδιο βρίσκεται η διαδικασία σχεδιασμού και εγκατάστασης του συστήματος και πότε αυτή υπολογίζεται να ολοκληρωθεί;

    3. Σε ποια κρατικά νοσηλευτήρια έχει ολοκληρωθεί η μηχανογράφηση; Σε ποιο στάδιο βρίσκεται η διαδικασία στο καθένα από αυτά που δεν έχει ολοκληρωθεί;

    4. Πόσα χρήματα έχουν δαπανηθεί μέχρι σήμερα για τη μηχανογράφηση και πόσα υπολογίζεται ότι θα κοστίσει το όλο έργο;

    5. Ο σχεδιασμός του συστήματος συμπεριλαμβάνει και την εκπαίδευση του προσωπικού; Πόσα χρήματα έχουν δαπανηθεί μέχρι σήμερα για εκπαίδευση προσωπικού σε θέματα που έχουν να κάνουν με τη μηχανογράφηση; Πόσοι υπάλληλοι και από ποια τμήματα εκπαιδεύτηκαν;»
  title: Ερώτηση με αρ. 23.06.008.02.245 που υποβλήθηκε από το βουλευτή εκλογικής
    περιφέρειας Αμμοχώστου κ. Αντώνη Καρά στις 18 Μαρτίου 2003.
