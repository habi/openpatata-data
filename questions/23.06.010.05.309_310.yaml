_id: 23.06.010.05.309_310
_position_on_page: 310
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- mp_id: perdikis-giorgos
date: '2016-01-11'
heading: Ερώτηση με αρ. 23.06.010.05.309, ημερομηνίας 11 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.309
text: |-
  «Έχω γίνει αποδέκτης επιστολής του Συνδέσμου Προστασίας Φυσικής Κληρονομιάς και Βιοποικιλότητας της Κύπρου, ημερομηνίας 21ης Δεκεμβρίου 2015, αναφορικά με την απαγόρευση του κυνηγιού άγριων θηραμάτων σε συγκεκριμένες περιοχές στη χερσόνησο Ακρωτηρίου. Με βάση τη νομοθεσία στη συγκεκριμένη τοποθεσία επιτρέπεται το κυνήγι καθημερινά από τα τέλη Αυγούστου μέχρι τα τέλη Φεβρουαρίου έκαστου έτους. Ο σύνδεσμος έχει προχωρήσει στη συλλογή 1 260 υπογραφών από άτομα τα οποία στηρίζουν το αίτημα αυτό. Σκοπός του αιτήματος, όπως αναφέρεται στην εν λόγω επιστολή, είναι η προστασία του πολύ σημαντικού βιοτόπου της χερσονήσου του Ακρωτηρίου.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων κατά πόσο προτίθεται να προχωρήσει με τροποποίηση της νομοθεσίας, ώστε να απαγορεύεται το κυνήγι στη χερσόνησο Ακρωτηρίου, και ποιοι είναι οι λόγοι που οδήγησαν στη λήψη της απόφασης όπως επιτρέπεται το κυνήγι καθημερινά στην περιοχή αυτή.»
