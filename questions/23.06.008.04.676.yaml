_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04%20_676.htm
by:
- Περδίκης Γιώργος
date: '2005-02-23'
heading: Ερώτηση με αρ. 23.06.008.04.676, ημερομηνίας 23 Φεβρουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.676
text: |-
  «Επισκέφτηκα πρόσφατα τον υδατοφράκτη Λυμπιών. Κατά την επίσκεψή μου παρατήρησα ότι στη γύρω περιοχή υπάρχουν σκορπισμένα σκουπίδια (παλιά αυτοκίνητα, υλικά από κατεδαφίσεις, αμίαντοι κ.λπ.). Η πανέμορφη αυτή περιοχή έχει γενικά μετατραπεί σε σκουπιδότοπο, παρ’ όλο που ο υδατοφράκτης αποτελεί έναν από τους πιο κοντινούς στην πρωτεύουσα υγροβιότοπους, σχεδόν δίπλα στον αυτοκινητόδρομο Λευκωσίας-Λεμεσού. Είναι εμφανές ότι τα πλεονεκτήματα που διαθέτει ο συγκεκριμένος υδατοφράκτης δεν έχουν αξιοποιηθεί για την όποια περιβαλλοντική ανάπτυξη.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων γιατί δεν έχει αξιοποιηθεί τουριστικά ο υδατοφράκτης Λυμπιών, δεν έχουν γίνει μονοπάτια της φύσης, δεν έχει κατασκευαστεί ένα περίπτερο και δεν έχει καθαριστεί η γύρω περιοχή από τα σκουπίδια.»
