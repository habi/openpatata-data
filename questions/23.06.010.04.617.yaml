answers:
- http://www2.parliament.cy/parliamentgr/008_3g/23_06_010_04_617.htm
identifier: 23.06.010.04.617
question:
  by:
  - Περδίκης Γιώργος
  date: '2015-06-09'
  text: |-
    «Έχω πληροφορηθεί για τη σκανδαλώδη καταστροφή των εγκαταστάσεων των γηπέδων πετοσφαίρισης παραλίας (beach volley) στην περιοχή Πρωταρά. Σύμφωνα με τις πληροφορίες μου, το έργο ολοκληρώθηκε το 2006 και κατασκευάστηκε με συγχρηματοδότηση του Κυπριακού Οργανισμού Αθλητισμού σε κρατική γη που εκμισθώθηκε στο δήμο Παραλιμνίου. Η άμμος που εισήχθη από την Αφρική για τη διαμόρφωση των γηπέδων στοίχισε £120.000 (€214.320), ενώ το συνολικό κόστος του όλου έργου, όπως πληροφορήθηκα, πλησίασε το ένα εκατομμύριο λίρες (€1.786.000). Η άμμος, όση δεν κλάπηκε, είτε σαρώθηκε από τον άνεμο είτε καταστράφηκε από τη βλάστηση. Επιπρόσθετα, αγνοείται η τύχη των τεσσάρων λυόμενων σπιτιών που είχαν τοποθετηθεί στο χώρο των εγκαταστάσεων, ενώ φαίνεται να κλάπηκαν και υπολογιστές, έπιπλα και άλλος εξοπλισμός από το χώρο.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει διερευνήσει τις πιο πάνω καταγγελίες, ποια είναι η αρμόδια αρχή για τη φύλαξη των εγκαταστάσεων των γηπέδων πετοσφαίρισης παραλίας, καθώς και αν έχουν εντοπιστεί οι ιθύνοντες για την καταστροφή του πιο πάνω πολυδάπανου έργου.»
  title: Ερώτηση με αρ. 23.06.010.04.617, ημερομηνίας 9 Ιουνίου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
