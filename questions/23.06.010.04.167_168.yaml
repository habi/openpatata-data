_position_on_page: 168
_sources:
- http://www2.parliament.cy/parliamentgr/008_02/chronological/008_02_ID_1.htm
answers:
- http://www2.parliament.cy/parliamentgr/008_3g/23_06_010_04_167.htm
by:
- Περδίκης Γιώργος
date: '2014-10-07'
heading: Ερώτηση με αρ. 23.06.010.04.167, ημερομηνίας 7 Οκτωβρίου 2014, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.167
text: |-
  «Σύμφωνα με το εδάφιο (3) του άρθρου 21 του περί της Θέσπισης Συστήματος Εμπορίας Δικαιωμάτων Εκπομπής Αερίων του Θερμοκηπίου Νόμου του 2011 [Ν. αρ. 110(Ι)/2011], το Υπουργικό Συμβούλιο μετά από πρόταση της αρμόδιας αρχής αποφασίζει για τη χρήση των εσόδων από τη δημοπράτηση των δικαιωμάτων εκπομπής αερίων του θερμοκηπίου. Συγκεκριμένα, όπως αναφέρεται στο εν λόγω εδάφιο, τουλάχιστον το 50% των εισπράξεων που προέρχονται από τον πλειστηριασμό δικαιωμάτων πρέπει να διατίθεται για συγκεκριμένους σκοπούς, που περιλαμβάνουν μεταξύ άλλων τη μείωση των εκπομπών αερίων θερμοκηπίου, την ανάπτυξη ανανεώσιμων πηγών ενέργειας, τη λήψη μέτρων με στόχο την αποφυγή της αποδάσωσης, την αύξηση της δάσωσης και της αναδάσωσης σε αναπτυσσόμενες χώρες, την απομόνωση του διοξιδίου του άνθρακα από τα δάση, την περιβαλλοντικώς ασφαλή δέσμευση και γεωλογική αποθήκευση του διοξιδίου του άνθρακα, την ενθάρρυνση της στροφής προς τα δημόσια μέσα συγκοινωνίας, τη χρηματοδότηση έρευνας και ανάπτυξης στον τομέα της ενεργειακής απόδοσης και των καθαρών τεχνολογιών, τη λήψη μέτρων που αποσκοπούν στην ενίσχυση της ενεργειακής απόδοσης και της θερμομόνωσης, την παροχή οικονομικής υποστήριξης για την αντιμετώπιση κοινωνικών ζητημάτων που αφορούν νοικοκυριά με χαμηλό και μεσαίο εισόδημα κ.ά.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ποσό που εισπράχθηκε από την Κυπριακή Δημοκρατία από την εμπορία δικαιωμάτων εκπομπής αερίων του θερμοκηπίου, καθώς και για τον τρόπο που διατέθηκε το ποσό αυτό.»
