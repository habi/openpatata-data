_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Χαραλαμπίδου Ειρήνη
date: '2015-11-09'
heading: Ερώτηση με αρ. 23.06.010.05.212, ημερομηνίας 9 Νοεμβρίου 2015, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.212
text: |-
  «Παρακαλείται ο αρμόδιος υπουργός να απαντήσει αν στοχευμένη πολιτική του Υπουργείου Παιδείας και Πολιτισμού είναι η ιστορική δικαίωση του Γεώργιου Γρίβα Διγενή, χρησιμοποιώντας για αυτό το σκοπό τον αγώνα της ΕΟΚΑ! Σύμφωνα με εγκύκλιο του υπουργείου, ημερομηνίας 5.10.2015, αυτό εισηγείται επισκέψεις σε μνημεία της ΕΟΚΑ, ανάμεσα στα οποία συμπεριλαμβάνεται και το “Μουσείο Διγενή” στη λεωφόρο Γρίβα Διγενή στη Λεμεσό, κοντά στην εκκλησία του Αγίου Νικολάου. Ενθαρρύνετε και παροτρύνετε επισκέψεις στο συγκεκριμένο χώρο!

  Επιχειρείται η ηρωοποίηση στα αθώα μάτια των παιδιών του Γεώργιου Γρίβα Δινενή, του οποίου ο βίος και η πολιτεία έχουν καταγραφεί στις μαύρες σελίδες της ιστορίας της Κύπρου, αλλά και της ιστορίας του ελληνικού έθνους; Επιχειρείτε παραποίηση ιστορικών γεγονότων; Γιατί δε νομίζω να αναφέρετε στα παιδιά την πραγματική δράση του Γεώργιου Γρίβα κατά την επίσκεψη στο μνημείο του, κυρίως την προδοτική δράση του ως αρχηγού της ΕΟΚΑ Β΄. Φτάνει που μεγάλωσε η δική μας γενιά μες στο ψέμα και με μισές αλήθειες. Τα χρόνια περνούν, κύριε Υπουργέ, αλλά η μνήμη παραμένει άσβεστη και, παρά το γεγονός ότι η πολιτεία επέτρεψε τη σύγχυση ανάμεσα στους ήρωες και τους προδότες με πολιτικές κλάδου ελαίας, το υπουργείο σας θα έπρεπε να τηρεί πιο σοφή στάση και να μην προκαλεί με αυτό τον τρόπο. Προτίθεστε να αποσύρετε τις συγκεκριμένες οδηγίες χάριν της μνήμης των δολοφονηθέντων με οδηγίες του Γεώργιου Γρίβα;»
