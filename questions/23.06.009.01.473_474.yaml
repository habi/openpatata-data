_position_on_page: 474
_sources:
- http://www2.parliament.cy/parliamentgr/008_02/chronological/008_02_TA.htm
answers:
- http://www2.parliament.cy/parliamentgr/008_03c/23_06_009_01_473.htm
by:
- Φακοντής Αντρέας
date: '2007-06-12'
heading: Ερώτηση με αρ. 23.06.009.01.473, ημερομηνίας 12 Ιουνίου 2007, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.009.01.473
text: |-
  «Κατά την πρόσφατη επίσκεψή μου στην κοινότητα Κουκλιών της επαρχίας Πάφου, το κοινοτικό συμβούλιο με ενημέρωσε για το αίτημα της κοινότητας για εγγραφή των αγροτικών δρόμων της κοινότητας ως δημόσιων δρόμων.

  Μεταξύ άλλων, η κοινότητα Κουκλιών ζητά την εγγραφή ως δημόσιου δρόμου του αγροτικού δρόμου που συνδέει την κοινότητα Κουκλιών με την κοινότητα Νικόκλειας και τα ορεινά θέρετρα και του αγροτικού δρόμου που συνδέει την κοινότητα με τις τουριστικές αναπτύξεις. Κυρίως, όσον αφορά το δρόμο που συνδέει την κοινότητα Κουκλιών με την κοινότητα Νικόκλειας, ο οποίος χρησιμοποιείται καθημερινά από πολλά οχήματα, καθώς και από τους μαθητές της Νικόκλειας, η εγγραφή του ως δημόσιου δρόμου κρίνεται αναγκαία, προκειμένου να διαπλατυνθεί και να βελτιωθεί άμεσα.

  Παρακαλείται ο αρμόδιος υπουργός όπως ενημερώσει τη Βουλή των Αντιπροσώπων για το κατά πόσο μελετάται το ενδεχόμενο εγγραφής, αποτύπωσης και αναβάθμισης των αγροτικών δρόμων που συνδέουν την κοινότητα Κουκλιών με την κοινότητα Νικόκλειας και τα ορεινά θέρετρα, καθώς και τις τουριστικές αναπτύξεις και, αν ναι, ποια τα χρονοδιαγράμματα που τίθενται.»
