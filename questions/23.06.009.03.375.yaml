_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_375.htm
by:
- Μητσόπουλος Τάσος
date: '2009-02-13'
heading: Ερώτηση με αρ. 23.06.009.03.375, ημερομηνίας 13 Φεβρουαρίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.375
text: |-
  «Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα ακόλουθα:

  1. Πότε και πώς προτίθεται να ικανοποιήσει το αίτημα του Τμήματος Φυλακών για τοποθέτηση διερμηνέων στις φυλακές, με σκοπό την εξυπηρέτηση των Υπηρεσιών Ψυχικής Υγείας, των Ιατρικών Υπηρεσιών και Υπηρεσιών Δημόσιας Υγείας, καθώς και των κοινωνικών λειτουργών; Σχετικό αίτημα του ψυχιάτρου των Κεντρικών Φυλακών τέθηκε στις 28 Φεβρουαρίου 2007.

  2. Ποιοι οι λόγοι για τους οποίους η Σχολή Δεσμοφυλάκων που είχε δημιουργηθεί παλαιότερα τώρα έχει καταργηθεί;

  3. Υπάρχει πολιτική απόφαση για την κατασκευή νέου συγκροτήματος Κεντρικών Φυλακών; Αν ναι, σε ποιο χώρο θα δημιουργηθεί και πότε αναμένεται η έναρξη των κατασκευαστικών έργων;

  4. Ποια σχέδια υπάρχουν για την αναβάθμιση της εκπαίδευσης των δεσμοφυλάκων με ιδιαίτερη έμφαση στην ανάγκη παροχής και ανθρωπιστικής εκπαίδευσης;

  5. Ποια μέτρα λαμβάνονται, προκειμένου να ανταποκριθεί το αρμόδιο υπουργείο στο αίτημα του σώματος Φυλακών για επαρκή στελέχωση του Πολυδύναμου Ιατρικού Κέντρου;

  6. Το υφιστάμενο κτίριο του Αρχηγείου Αστυνομίας είναι πεπαλαιωμένο και εντελώς ακατάλληλο κτιριολογικά και λειτουργικά, για να καλύψει τις σύγχρονες ανάγκες του σώματος. Υπάρχει απόφαση για κατασκευή νέου κτιρίου Αρχηγείου Αστυνομίας και, αν ναι, πού πρόκειται να κατασκευαστεί, πότε προβλέπεται να αρχίσει η κατασκευή του έργου, πότε αναμένεται η αποπεράτωσή του και ποιο θα είναι το συνολικό κόστος;»
