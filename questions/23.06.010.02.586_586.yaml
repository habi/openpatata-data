_id: 23.06.010.02.586_586
_position_on_page: 586
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.586.htm
by:
- Περδίκης Γιώργος
date: '2013-05-14'
heading: Ερώτηση με αρ. 23.06.010.02.586, ημερομηνίας 14 Μαΐου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.586
text: |-
  «Έχω πληροφορηθεί ότι, κατόπιν διαμαρτυριών από ομάδα μελών πολιτικού κόμματος, η αστυνομία αποφάσισε να τερματίσει την κοινή εκστρατεία πάταξης της λαθροθηρίας αμπελοπουλιών, που διεξήχθη φέτος με τη συνεργασία των λεγόμενων ακτιβιστών. Σημειώνεται ότι από τις 5 Απριλίου μέχρι τις 27 Απριλίου, όταν έγιναν τα γνωστά επεισόδια στο Παραλίμνι, η κοινή εκστρατεία αστυνομίας και ακτιβιστών οδήγησε στη σύλληψη 20 παγιδευτών και στην κατάσχεση 2 949 ξόβεργων παγίδευσης πουλιών, 42 δικτύων και 11 ηλεκτρονικών ηχομιμητικών συσκευών, χωρίς να προκύψει κανένα πρόβλημα και χωρίς να σημειωθεί το παραμικρό περιστατικό.

  Παρακαλώ τον αρμόδιο υπουργό να εξηγήσει τους λόγους του τερματισμού της κοινής εκστρατείας αστυνομίας και ακτιβιστών στις 27 Απριλίου και ποιες είναι οι επιδόσεις της αστυνομίας στο διάστημα από 27 Απριλίου μέχρι 5 Μαΐου, όταν επρόκειτο να ολοκληρωθεί η εκστρατεία, στην πάταξη της λαθροθηρίας αμπελοπουλιών, δηλαδή πόσες συλλήψεις έγιναν και πόσα εργαλεία παράνομης παγίδευσης έχουν κατασχεθεί στο διάστημα αυτό.»
