_position_on_page: 92
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_091.htm
by:
- Περδίκης Γιώργος
date: '2015-08-28'
heading: Ερώτηση με αρ. 23.06.010.05.091, ημερομηνίας 28 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.091
text: |-
  «Έχω πληροφορηθεί για την εισήγηση που έχει κατατεθεί από ακαδημαϊκούς αναφορικά με τη σύσταση επιτροπής για την πράσινη φορολογική μεταρρύθμιση. Σκοπός της επιτροπής αυτής θα είναι η ετοιμασία εντός ενός χρονικού πλαισίου κοστολογημένης και δημοσιονομικά ουδέτερης πρότασης για σταδιακή εισαγωγή ενός φόρου άνθρακα. Στην επιτροπή, σύμφωνα με την εισήγηση των ακαδημαϊκών, πρέπει να συμμετέχουν το Υπουργείο Οικονομικών και το Υπουργείο Γεωργίας, Αγροτικής Ανάπτυξης και Περιβάλλοντος, καθώς και εκπρόσωποι του ιδιωτικού τομέα (ομοσπονδίες ή/και επιμελητήρια).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει μελετήσει την πρόταση αυτή, η οποία έχει κατατεθεί από ακαδημαϊκούς, για τη σύσταση επιτροπής για την πράσινη φορολογική μεταρρύθμιση και αν εξετάζει το ενδεχόμενο υλοποίησής της.»
