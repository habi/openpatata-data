_id: 23.06.009.03.578_581
_position_on_page: 581
_sources:
- http://www2.parliament.cy/parliamentgr/008_02/chronological/008_02_TC.htm
answers: []
by:
- Μητσόπουλος Τάσος
date: '2009-06-15'
heading: Ερώτηση με αρ. 23.06.009.03.578, ημερομηνίας 15 Ιουνίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.578
text: |-
  «Καθημερινά γινόμαστε μάρτυρες των πολλών και σοβαρών προβλημάτων που δημιουργούνται στους ιστορικούς πυρήνες των μεγάλων αστικών μας κέντρων από την ανεξέλεγκτη εγκατάσταση νομίμων και κυρίως παρανόμων μεταναστών. Έχω, με παλαιότερες επιστολές μου προς το Υπουργείο Εσωτερικών, επισημάνει τους κινδύνους γκετοποίησης που δημιουργούνται από τις εξελίξεις αυτές και εισηγήθηκα, μεταξύ άλλων, τη σύσταση και μόνιμη λειτουργία σε όλους τους μεγάλους δήμους της Κύπρου παρατηρητηρίου μεταναστών, το οποίο θα συλλέγει πληροφορίες, θα καταγράφει προβλήματα και θα προτείνει λύσεις μέσα από το συντονισμό κυβερνητικών υπηρεσιών και μη κυβερνητικών οργανώσεων.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για το πώς αντιμετωπίζει την προοπτική σύστασης ενός τέτοιου θεσμού (παρατηρητήριο μεταναστών ανά δήμο), ο οποίος θα ήταν πολλαπλά χρήσιμος για τη σωστή διαχείριση των πολύμορφων προβλημάτων που εγείρονται από τη νόμιμη και κυρίως παράνομη μετανάστευση.»
