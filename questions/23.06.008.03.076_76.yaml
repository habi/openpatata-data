_id: 23.06.008.03.076_76
_position_on_page: 76
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_076.htm
by:
- Παπαδοπούλου Αντιγόνη
date: '2003-08-21'
heading: Ερώτηση με αρ. 23.06.008.03.076 που υποβλήθηκε από τη βουλευτή εκλογικής
  περιφέρειας Λευκωσίας κ. Αντιγόνη Παπαδοπούλου την 21η Αυγούστου 2003
identifier: 23.06.008.03.076
text: |-
  «Στις διάφορες επισκέψεις μου σε τοπικές αρχές έγινα δέκτης παραπόνων αναφορικά με την αναποτελεσματικότητα των εκστρατειών καθαριότητας των τοπικών αρχών, γιατί υπάρχει συνεχής “εμπλουτισμός” του περιβάλλοντος, κυρίως στις όχθες ποταμών, από πλαστικά, σακούλες, σπασμένες καρέκλες, έπιπλα και μεταλλικά αντικείμενα.

  Παράπονα γίνονται συχνά και για ανευθυνότητα των συνεργείων καθαρισμού, που, αντί να καθαρίζουν τα σκουπίδια στους ποταμούς, τα σκεπάζουν με μπάζα, αλλά και για έλλειψη ελέγχου επιτήρησης και καταγγελιών όσων ρυπαίνουν τους δημόσιους χώρους.

  Με δεδομένα ότι οι επαρχιακές διοικήσεις δε διαθέτουν κατάλληλη υποδομή, τα κονδύλια που διατίθενται στις τοπικές αρχές (δήμους ή κοινότητες) είναι ανεπαρκή και ο καθαρισμός των κοιτών των ποταμών δεν μπορεί να γίνει με μηχανήματα, παρά μόνο χειρωνακτικά, παρακαλείται το αρμόδιο υπουργείο όπως ενημερώσει τη Βουλή των Αντιπροσώπων για το τι προτίθεται να πράξει, ώστε να αντιμετωπιστεί αυτό το μεγάλο περιβαλλοντικό πρόβλημα.»
