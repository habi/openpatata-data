_id: 23.06.010.01.1046_689
_position_on_page: 689
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1046.htm
by:
- mp_id: perdikis-giorgos
date: '2012-07-04'
heading: Ερώτηση με αρ. 23.06.010.01.1046, ημερομηνίας 4 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1046
text: |-
  «Έχω πληροφορηθεί ότι το γαλλικό κοινοβούλιο ψήφισε πρόσφατα νόμο που προνοεί την επιβολή καταβολής δικαιωμάτων χρήσης των σπόρων και περιορίζει την ελεύθερη ιδιοπαραγωγή. Η νέα νομοθεσία επιβεβαιώνει ότι υπάρχει τάση στην Ευρωπαϊκή Ένωση για περιορισμό των δικαιωμάτων των αγροτών στη χρήση των σπόρων και οι ανησυχίες για τις δυνητικές επιπτώσεις στην αγροτική βιοποικιλότητα εντείνονται. Οι ιδιοπαραγόμενοι σπόροι, γνωστοί ως “σπόροι αγροκτήματος”, επιλέγονται από τους αγρότες από τη δική τους σοδειά και διατηρούνται για φύτευση την επόμενη χρονιά. Αυτό πρακτικά έχει περιοριστεί κατά πολύ, ιδιαίτερα από τότε που οι σπόροι προστατεύονται από το πιστοποιητικό φυτικών ποικιλιών (PVC).



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν παρ’ ελπίδα εξετάζεται το ενδεχόμενο τροποποίησης της υπάρχουσας νομοθεσίας κατά αντίστοιχο τρόπο και στην Κύπρο και ποιες είναι οι πιθανές επιπτώσεις στην αγροτική βιοποικιλότητα από μια τέτοια λανθασμένη ενέργεια.»
