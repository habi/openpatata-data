answers: []
by:
- Περδίκης Γιώργος
date: '2015-07-24'
heading: Ερώτηση με αρ. 23.06.010.05.017, ημερομηνίας 24 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.017
text: |-
  «Κατά το διήμερο 19 και 20 Ιουλίου 2015 φαίνεται ότι τουρκικά πολεμικά αεροσκάφη παραβίασαν τον κυπριακό εναέριο χώρο για την πραγματοποίηση ασκήσεων και επιδείξεων πριν και κατά τη στρατιωτική παρέλαση των δυνάμεων κατοχής για την 41η επέτειο της τουρκικής εισβολής στην Κύπρο. Στις 20 Ιουλίου επισκέφθηκε παράνομα την Κύπρο και ο πρόεδρος της Τουρκίας κ. Ερντογάν.

  Παρακαλώ τον αρμόδιο υπουργό να ενημερώσει τη Βουλή αν έγινε καταγγελία στα αρμόδια διεθνή όργανα για τις πιο πάνω αναφερόμενες παράνομες ενέργειες της Τουρκίας εις βάρος της Κύπρου ή επικράτησε η πολιτική της ανοχής, προκειμένου να μη διασαλευτεί το ήπιο κλίμα των διαπραγματεύσεων.»
