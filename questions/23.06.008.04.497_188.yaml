_id: 23.06.008.04.497_188
_position_on_page: 188
_sources:
- http://www2.parliament.cy/parliamentgr/008_02/chronological/008_02_HD_2.htm
answers: []
by:
- mp_id: perdikis-giorgos
date: '2005-01-07'
heading: Ερώτηση με αρ. 23.06.008.04.497, ημερομηνίας 7 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.497
text: |-
  «Έχω πληροφορηθεί ότι τα ποσά στον κρατικό προϋπολογισμό για την εκστρατεία εξοικονόμησης νερού τα τελευταία χρόνια μειώνονται σταθερά. Σύμφωνα με επιστολή του Υπουργείου Γεωργίας, Φυσικών Πόρων και Περιβάλλοντος προς τη Βουλή, που περιλαμβάνει απαντήσεις σε ερωτήματα που κατέθεσα κατά τη διάρκεια της συζήτησης του προϋπολογισμού του Υπουργείου Γεωργίας, Φυσικών Πόρων και Περιβάλλοντος, το ποσό που προνοείτο για το 2004 για εκστρατεία εξοικονόμησης νερού ήταν κατά £200.000 χαμηλότερο σε σχέση με αυτό για το 2003. Το 2005 η πρόνοια παραμένει στις £100.000. Το Τμήμα Αναπτύξεως Υδάτων φέρεται να έχει ζητήσει £300.000 και £200.000 για το 2004 και το 2005, αντίστοιχα, αλλά τα ποσά αυτά δεν εγκρίθηκαν. Κατά συνέπεια, το Τμήμα Αναπτύξεως Υδάτων αναγκαστικά θα περιορίσει τα μέτρα για την εκστρατεία εξοικονόμησης νερού.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τους λόγους που οδήγησαν την κυβέρνηση σε αυτή την κατακόρυφη μείωση των κονδυλίων για την εκστρατεία εξοικονόμησης νερού και ποιες αναμένεται να είναι οι επιπτώσεις στην κατανάλωση του πολύτιμου αυτού φυσικού αγαθού.»
