_position_on_page: 89
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_089.htm
by:
- Περδίκης Γιώργος
date: '2013-08-29'
heading: Ερώτηση με αρ. 23.06.010.03.089, ημερομηνίας 29 Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.089
text: |-
  «Έχω πληροφορηθεί ότι, σύμφωνα με δημοσίευμα, παρουσιάζονται σημαντικά κενά τόσο όσον αφορά τη λειτουργία της Μονάδας Ασφάλειας Πτήσεων όσο και στις διαδικασίες της Αερολιμενικής Υπηρεσίας. Η κλαδική της Πολιτικής Αεροπορίας της Παγκύπριας Συντεχνίας Δημοσίων Υπαλλήλων φέρεται να δήλωσε ότι αποποιείται τις ευθύνες για θέματα ασφάλειας. Σύμφωνα με τις πληροφορίες μου, οι επιθεωρητές της Μονάδας Ασφάλειας Πτήσεων δεν πληρούν πλέον βασικά κριτήρια της θέσης τους, όπως είναι η επανεκπαίδευσή τους σε θέματα που προκύπτουν με τον εκσυγχρονισμό του κλάδου, και δεν έχουν γνώσεις και άδεια να επιθεωρούν σειρά τύπων αεροσκαφών, μεταξύ των οποίων και αεροσκάφη της υπερελαφράς αεροπορίας, με τα οποία τα τελευταία χρόνια υπήρξαν και ατυχήματα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν, λαμβάνοντας υπόψη τα πιο πάνω, είναι νόμιμη η διεξαγωγή ελέγχων από τους επιθεωρητές της Μονάδας Ασφάλειας Πτήσεων, δεδομένου ότι δεν πληρούν πλέον βασικά κριτήρια της θέσης τους. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να επανεκπαιδευτούν οι επιθεωρητές της Μονάδας Ασφάλειας Πτήσεων.»
