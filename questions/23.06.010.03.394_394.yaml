_id: 23.06.010.03.394_394
_position_on_page: 394
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_394.htm
by:
- mp_id: perdikis-giorgos
date: '2013-12-30'
heading: Ερώτηση με αρ. 23.06.010.03.394, ημερομηνίας 30 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.394
text: |-
  «Έχω πληροφορηθεί ότι εκπρόσωπος της Κεντρικής Τράπεζας της Κύπρου, απαντώντας σε ερώτηση που του ετέθη από δημοσιογράφο του Κυπριακού Πρακτορείου Ειδήσεων, ανέφερε ότι θεωρεί “τη χρήση οποιασδήποτε μορφής εικονικού χρήματος ιδιαίτερα επικίνδυνη, δεδομένου ότι δε βρίσκεται υπό οποιαδήποτε ρύθμιση και λειτουργεί ανεξέλεγκτα”. Βεβαίως, η χρήση του εικονικού νομίσματος “bitcoin” εμπεριέχει κινδύνους, όπως κάθε άλλο μέσο οικονομικών συναλλαγών. Παρ’ όλα αυτά, επειδή το bitcoin ως ιδέα εφαρμόζεται μόνο τα τελευταία πέντε χρόνια, οι υποδομές ακόμα αναπτύσσονται. Σημειώνεται ότι, όπως έχω πληροφορηθεί, η μεγαλύτερη εταιρεία που αναπτύσσει το υπόβαθρο, ώστε η χρήση του bitcoin να είναι ασφαλέστερη, ευκολότερη, πιο διαθέσιμη και πιο σταθερή, έχει ως έδρα την Κύπρο. Η δημιουργία bitcoin έχει ήδη παραγάγει αρκετές θέσεις εργασίας, καθώς και ακόμα περισσότερους εξωτερικούς συνεργάτες με δομημένο σχέδιο για τη δημιουργία πολλών εκατοντάδων ακόμα θέσεων για τους επόμενους μήνες. Αυτή είναι μία μοναδική ευκαιρία για την Κύπρο να γίνει ένας καινοτόμος ηγέτης στο χώρο των παγκόσμιων οικονομικών υπηρεσιών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να ετοιμάσει σε συνεργασία με την Κεντρική Τράπεζα σχετική νομοθεσία για τη ρύθμιση της χρήσης και κυκλοφορίας του bitcoin στην Κύπρο.»
