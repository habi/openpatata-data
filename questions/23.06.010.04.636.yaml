answers:
- http://www2.parliament.cy/parliamentgr/008_3g/23_06_010_04_636.htm
by:
- Περδίκης Γιώργος
date: '2015-06-18'
heading: Ερώτηση με αρ. 23.06.010.04.636, ημερομηνίας 18 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.636
text: |-
  «Έχω γίνει αποδέκτης καταγγελιών αναφορικά με την υποβολή της αίτησης για το επίδομα τέκνου και μονογονεϊκής οικογένειας (έντυπο ΕΤ.1). Σύμφωνα με τις καταγγελίες, μαζί με το εν λόγω έντυπο απαιτείται η υποβολή του εντύπου εξουσιοδότησης (ΕΕΕ8), σύμφωνα με το οποίο δίνεται το δικαίωμα πρόσβασης στους προσωπικούς τραπεζικούς λογαριασμούς του αιτητή. Δεδομένων του ότι η υποβολή αίτησης για το επίδομα τέκνου είναι ανεξάρτητη από την υποβολή αίτησης για το Ελάχιστο Εγγυημένο Εισόδημα και του ότι η υποβολή του εντύπου εξουσιοδότησης δεν προνοείται από την κείμενη νομοθεσία, θεωρώ την υποβολή του εν λόγω εντύπου παραβίαση των προσωπικών δεδομένων του αιτητή.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους απαιτείται και η υποβολή του εντύπου εξουσιοδότησης κατά τη διαδικασία υποβολής της αίτησης για το επίδομα τέκνου, καθώς επίσης και αν εξετάζει το ενδεχόμενο να καταστεί μη αναγκαία η υποβολή του εν λόγω εντύπου.»
