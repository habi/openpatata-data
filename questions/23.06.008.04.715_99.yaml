_id: 23.06.008.04.715_99
_position_on_page: 99
_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23.06.008.04.715.htm
by:
- mp_id: perdikis-giorgos
date: '2005-03-15'
heading: Ερώτηση με αρ. 23.06.008.04.715, ημερομηνίας 15 Μαρτίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.715
text: |-
  «Έχω διαπιστώσει ότι στο θέμα της αντιμετώπισης του φαινομένου της βίας στην οικογένεια δραστηριοποιούνται διάφοροι φορείς. Για παράδειγμα πολλά γίνονται από το Υπουργείο Παιδείας και Πολιτισμού, αλλά και από το Υπουργείο Εργασίας και Κοινωνικών Ασφαλίσεων (Γραφείο Ευημερίας). Επίσης, δραστηριοποιούνται και μη κυβερνητικοί οργανισμοί, όπως ο Σύνδεσμος για Αντιμετώπιση της Βίας στην Οικογένεια και η Επιτροπή Προστασίας του Παιδιού. Όμως φαίνεται ότι για όλες αυτές τις αξιόλογες δράσεις, ιδιαίτερα όσον αφορά το κρίσιμο θέμα της βίας στην οικογένεια σε σχέση με το παιδί, δεν υπάρχει ένας φορέας που να συντονίζει όλες τις ενέργειες και τις επιμέρους δραστηριότητες.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχει οποιοσδήποτε σχεδιασμός για σύσταση συντονιστικού φορέα για την αντιμετώπιση της βίας στην οικογένεια και ιδιαίτερα σε σχέση με τα παιδιά.»
