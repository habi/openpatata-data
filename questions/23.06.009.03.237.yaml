answers:
- http://www2.parliament.cy/parliamentgr/008_03d/23_06_009_03_237.htm
by:
- Μητσόπουλος Τάσος
date: '2008-12-09'
heading: Ερώτηση με αρ. 23.06.009.03.237, ημερομηνίας 9 Δεκεμβρίου 2008, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.237
text: |-
  «Έχω υπόψη μου ότι σε αρκετές σχολικές μονάδες της πρωτοβάθμιας και δευτεροβάθμιας εκπαίδευσης, στα αστικά κυρίως κέντρα, ο αριθμός των αλλοδαπών μαθητών ξεπερνά το 10% του συνολικού μαθητικού δυναμικού και σε ορισμένες περιπτώσεις προσεγγίζει ή και υπερβαίνει το 30%. Δεδομένου ότι εντοπίζονται σοβαρές ελλείψεις στη γνώση της ελληνικής γλώσσας και ότι στόχος μας είναι η ομαλή ένταξη των παιδιών των μεταναστών στη σχολική κοινότητα και την κοινωνία, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα εξής:

  1. Το συνολικό αριθμό των παιδιών μεταναστών που φοιτούν στις διάφορες βαθμίδες της εκπαίδευσης.

  2. Την εκπαιδευτική στήριξη που παρέχεται για την εκμάθηση της ελληνικής γλώσσας πριν από τη φοίτηση στο σχολείο.

  3. Την ψυχολογική και κοινωνική στήριξη που παρέχεται στο σπίτι και στο σχολείο.

  4. Τα προγράμματα που βρίσκονται σε ισχύ για την ομαλή ένταξη των παιδιών μεταναστών στη σχολική κοινότητα.»
