_id: 23.06.010.05.271_272
_position_on_page: 272
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Χαραλαμπίδου Ειρήνη
date: '2015-12-17'
heading: Ερώτηση με αρ. 23.06.010.05.271, ημερομηνίας 17 Δεκεμβρίου 2015, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.271
text: |-
  «Σύμφωνα με τοποθέτηση της Πυροσβεστικής Υπηρεσίας Κύπρου σε σχέση με την ασφαλή φύλαξη αρχείων και/ή εγγράφων καταγράφεται ότι από την ανεξαρτησία της Κυπριακής Δημοκρατίας μέχρι και σήμερα δεν υπάρχει νομικό πλαίσιο σε σχέση με κανονισμούς πυροπροστασίας, αν και κατά καιρούς (1985, 2003) έγιναν διάφορες προσπάθειες προς αυτή την κατεύθυνση για ετοιμασία και θεσμοθέτηση κανονισμών πυροπροστασίας.

  Σημειώνουμε ότι το 2004, πριν από την ένταξή μας στην ΕΕ, έγινε προσπάθεια θεσμοθέτησης προτεινόμενου νόμου, ενώ μετά την ένταξή μας ανέλαβε το Υπουργείο Εσωτερικών την προώθηση του Κώδικα Πρακτικής Πυροπροστασίας, ο οποίος θα ήταν κάτω από την ομπρέλα του Περί Οδών και Οικοδομών Νόμου.

  Το εκπληκτικό είναι ότι μέχρι σήμερα ουδεμία εξέλιξη υπήρξε επί του θέματος και ουδεμία ενέργεια έγινε, για να θεσμοθετηθεί ο κώδικας πρακτικής, ο οποίος βρίσκεται ακόμα, μετά από τόσα χρόνια, στο στάδιο της νομοτεχνικής μελέτης. Ως αποτέλεσμα διακυβεύεται η ασφάλεια σημαντικών εγγράφων, τα οποία κατέχουν ουσιώδεις οργανισμοί.

  Καλείται ο αρμόδιος υπουργός να πληροφορήσει τη Βουλή των Αντιπροσώπων για το πώς προτίθεται να ενεργήσει, ούτως ώστε να υιοθετηθούν οι Κανονισμοί (ΕΕ) αρ. 305/2011.»
