answers:
- http://www2.parliament.cy/parliamentgr/008_3g/23_06_010_05_110.htm
by:
- Περδίκης Γιώργος
date: '2015-09-07'
heading: Ερώτηση με αρ. 23.06.010.05.110, ημερομηνίας 7 Σεπτεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.110
text: |-
  «Από απάντηση του Υπουργού Γεωργίας, Αγροτικής Ανάπτυξης και Περιβάλλοντος, ημερομηνίας 21ης Ιουλίου 2015, σε επιστολή μου αναφορικά με την κήρυξη κρατικής (χαλίτικης) γης σε κρατικό δάσος στην κοινότητα Μοσφιλωτής πληροφορήθηκα ότι έχει ετοιμαστεί προσχέδιο πρότασης προς το Υπουργικό Συμβούλιο για κήρυξη διάφορων κρατικών (χαλίτικων) εκτάσεων σε κύρια κρατικά δάση. Στο προσχέδιο της πρότασης, σύμφωνα με την απάντηση, συμπεριλαμβάνεται και το τεμάχιο αρ. 499 του κ.χ. σχεδίου 40/33 της κοινότητας Μοσφιλωτής με την επωνυμία “δάσος ‘Βυζακερή’”.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχει προωθηθεί η εν λόγω πρόταση για κήρυξη διάφορων κρατικών (χαλίτικων) εκτάσεων σε κύρια κρατικά δάση προς το Υπουργικό Συμβούλιο και, αν ναι, αν έχει ληφθεί οποιαδήποτε απόφαση.»
