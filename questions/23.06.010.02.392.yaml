answers:
- http://www2.parliament.cy/parliamentgr/008-3f/23_06_010_02.392.htm
identifier: 23.06.010.02.392
question:
  by:
  - Περδίκης Γιώργος
  date: '2013-01-10'
  text: |-
    «Από την απάντηση της Υπουργού Εσωτερικών κ. Ελένης Μαύρου σε ερώτησή μου με αριθμό 23.06.010.01.880, αναφορικά με την παραχώρηση οικονομικής βοήθειας στην κοινότητα Αγκλεισίδων με σκοπό την ανέγερση ή αγορά ετοιμοπαράδοτου κτιρίου για την κάλυψη αναγκών της κοινότητας, ενημερώθηκα ότι δεν έχει υποβληθεί από το κοινοτικό συμβούλιο Αγκλεισίδων στο Υπουργείο Εσωτερικών αίτημα για παραχώρηση οικονομικής βοήθειας για τον πιο πάνω σκοπό. Παρ’ όλα αυτά, όπως πληροφορήθηκα από το κοινοτικό συμβούλιο Αγκλεισίδων, το κοινοτικό συμβούλιο απέστειλε στις 18 Απριλίου 2012 επιστολή στην Υπουργό Εσωτερικών με την οποία ζητούσε μεταξύ άλλων τη βοήθειά της για μεταστέγαση/ανέγερση/αγορά ετοιμοπαράδοτου κτιρίου για το κοινοτικό συμβούλιο.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τους λόγους για τους οποίους δεν εξετάστηκε το πιο πάνω αίτημα του κοινοτικού συμβουλίου Αγκλεισίδων, καθώς και αν η επιστολή, ημερομηνίας 18 Απριλίου 2012, του κοινοτικού συμβουλίου Αγκλεισίδων έχει παραληφθεί τελικά από την υπουργό.»
  title: Ερώτηση με αρ. 23.06.010.02.392, ημερομηνίας 10 Ιανουαρίου 2013, του βουλευτή
    εκλογικής περιφέρειας Λευκωσίας κ. Γιώργου Περδίκη
