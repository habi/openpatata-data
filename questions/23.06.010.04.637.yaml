answers: []
by:
- Περδίκης Γιώργος
date: '2015-06-18'
heading: Ερώτηση με αρ. 23.06.010.04.637, ημερομηνίας 18 Ιουνίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.637
text: |-
  «Έχω πληροφορηθεί ότι οι γαλλικές αρχές έχουν απαγορεύσει την ελεύθερη διάθεση στα καταστήματα κηπουρικής του ζιζανιοκτόνου “Roundup” της αμερικανικής εταιρείας “Monsanto” στο πλαίσιο μίας ευρύτερης μάχης εναντίον των φυτοφαρμάκων που θεωρούνται βλαβερά τόσο για τον άνθρωπο όσο και για το περιβάλλον. Ο Διεθνής Οργανισμός Ερευνών για τον Καρκίνο, που αποτελεί τμήμα του Παγκόσμιου Οργανισμού Υγείας, ανακοίνωσε το Μάρτιο του 2015 ότι η γλυφοσάτη (glyphosate), το βασικό συστατικό του φυτοφαρμάκου “Roundup”, είναι πιθανόν καρκινογόνο για τους ανθρώπους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζει το ενδεχόμενο να απαγορεύσει την κυκλοφορία του φυτοφαρμάκου “Roundup” της εταιρείας “Monsanto”, δεδομένου του ότι έχει διαπιστωθεί ότι πιθανόν να είναι καρκινογόνο.»
