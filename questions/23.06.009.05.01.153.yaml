answers:
- http://www2.parliament.cy/parliamentgr/008_3e/23_06_009_05_01.153.htm
by:
- Μητσόπουλος Τάσος
date: '2010-09-07'
heading: Ερώτηση με αρ. 23.06.009.05.01.153, ημερομηνίας 7 Σεπτεμβρίου 2010, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.05.01.153
text: |-
  «Κατά τις επισκέψεις μου σε διάφορα κρατικά νοσηλευτήρια έχω διαπιστώσει ότι παρατηρείται μια αναρχία στους χώρους στάθμευσης. Αυτοκίνητα σταθμεύουν εντελώς αυθαίρετα σε όλους τους διαθέσιμους χώρους, στις ειδικές θέσεις για άτομα με κινητικές αναπηρίες, σε προσβάσεις πεζών, σε πεζοδρόμια, σε ράμπες από όπου διακινούνται πεζοί, τροχοκαθίσματα, μητέρες με μικρά παιδιά, ανάπηροι κ.ο.κ. Επίσης, λόγω αυτής της αναρχίας παρουσιάζεται σοβαρή παρεμπόδιση της ομαλής κυκλοφορίας των οχημάτων και των πεζών, πολλές δε φορές και των ασθενοφόρων ή άλλων ιδιωτικής χρήσης οχημάτων που μεταφέρουν ασθενείς ή τραυματίες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα ακόλουθα:

  Ποιος είναι αρμόδιος για τον έλεγχο των χώρων στάθμευσης στα κρατικά νοσηλευτήρια;

  Ποια μέτρα λαμβάνονται για την εξάλειψη αυτής της αυθαιρεσίας;

  Ποιες κυρώσεις επιβάλλονται ιδιαίτερα στις περιπτώσεις οχημάτων που καταλαμβάνουν θέσεις αναπήρων και παρεμποδίζουν προσβάσεις και ράμπες;»
