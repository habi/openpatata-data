_id: 23.06.008.04.924_309
_position_on_page: 309
_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04_924.htm
by:
- mp_id: perdikis-giorgos
date: '2005-06-29'
heading: Ερώτηση με αρ. 23.06.008.04.924, ημερομηνίας 29 Ιουνίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.924
text: |-
  «Έχω πληροφορηθεί ότι οι Κυπριακές Αερογραμμές αντιμετωπίζουν μεγάλο πρόβλημα από τις συγκρούσεις των αεροπλάνων τους με πτηνά. Σε πάρα πολλές περιπτώσεις κατά την προσγείωση ή απογείωση αεροπλάνων στα δύο αεροδρόμια της Κύπρου και ιδιαίτερα σ’ αυτό της Λάρνακας αντιμετωπίζονται προβλήματα ασφάλειας των πτήσεων που προκύπτουν από τις προσκρούσεις πουλιών σε αεροπλάνα. Μόνο τα τελευταία χρόνια και εξαιτίας μόνο τεσσάρων σοβαρών περιστατικών οι Κυπριακές Αερογραμμές πλήρωσαν μισό εκατομμύριο δολάρια για επισκευές αεροπλάνων που υπέστησαν ζημιές λόγω σύγκρουσης με πουλιά. Παρά τα διαβήματα των Κυπριακών Αερογραμμών προς το Υπουργείο Συγκοινωνιών και Έργων, δε φαίνεται να λαμβάνεται σοβαρά υπόψη το σοβαρό αυτό θέμα.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν πραγματικά δεν υπάρχει ενδιαφέρον για λήψη μέτρων αντιμετώπισης του επικίνδυνου και δαπανηρού αυτού φαινομένου και, αν πραγματικά λαμβάνονται μέτρα, παρακαλώ όπως υπάρξει πλήρης και λεπτομερής αναφορά τους.»
