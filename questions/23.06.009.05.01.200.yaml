answers:
- http://www2.parliament.cy/parliamentgr/008_3e/23_06_009_05_02_200.htm
by:
- Περδίκης Γιώργος
date: '2010-09-22'
heading: Ερώτηση με αρ. 23.06.009.05.01.200, ημερομηνίας 22 Σεπτεμβρίου 2010, του
  βουλευτή εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.200
text: |-
  «Έχω πληροφορηθεί ότι η τυποποίηση ονομάτων αποτελεί παγκόσμιο πρόγραμμα των Ηνωμένων Εθνών, που υλοποιείται από τις μόνιμες επιτροπές τυποποιήσεως όλων των κρατών εδώ και πενήντα χρόνια. Κάθε επιτροπή καταθέτει έκθεση στις σχετικές διασκέψεις των Ηνωμένων Εθνών για την πρόοδο της διαδικασίας τυποποίησης στη χώρα της. Η τυποποίηση των ονομάτων, που διεξάγεται από εντεταλμένη επιτροπή, εγκρίνεται από τα Ηνωμένα Έθνη και γίνεται νόμος τους κράτους. Πρέπει να εφαρμόζεται από το ίδιο το κράτος και από όλα τα άλλα κράτη. Έχω παρατηρήσει ότι στην ετήσια έκθεση του Υπουργείου Παιδείας και Πολιτισμού η επίσημη τυποποίηση των ονομάτων εφαρμόζεται σε μερικά κείμενα, ενώ σε άλλα δεν εφαρμόζεται πιθανώς από άγνοια των υποχρεώσεων του αρμόδιου υπουργείου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για ποιους λόγους το Υπουργείο Παιδείας και Πολιτισμού στην ετήσια έκθεση του 2009 δε συμπεριλαμβάνει και τις δραστηριότητες της Μόνιμης Κυπριακής Επιτροπής Τυποποίησης Γεωγραφικών Ονομάτων, γιατί δεν έχει μέχρι σήμερα εκδώσει εγκύκλιο για την εφαρμογή της τυποποίησης στη δημόσια υπηρεσία, και ιδιαίτερα στο ίδιο το Υπουργείο Παιδείας και Πολιτισμού, και για ποιο λόγο στο κείμενο της ετήσιας έκθεσης δεν εφαρμόζονται οι αρχές της τυποποίησης όπως αυτές εγκρίθηκαν από τη Μόνιμη Κυπριακή Επιτροπή Τυποποίησης Γεωγραφικών Ονομάτων.»
