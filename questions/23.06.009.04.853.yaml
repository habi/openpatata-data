answers:
- http://www2.parliament.cy/parliamentgr/008_03d/23_06_009_04_853.htm
identifier: 23.06.009.04.853
question:
  by:
  - Περδίκης Γιώργος
  date: '2010-02-11'
  text: |-
    «Έχω δεχτεί καταγγελίες που αφορούν τη μεγάλη φωτορρύπανση που παρατηρείται τις νύκτες στους ουρανούς μας από τη φωταγώγηση κτιρίων, στοιχείων της φύσης και λανθασμένη φωταγώγηση δρόμων. Η φωτορρύπανση αυτή προκαλεί όχι μόνο σπατάλη ενέργειας, αλλά και διάφορα άλλα προβλήματα.

    Ο ανθρώπινος οργανισμός δεν παράγει πια τις αναγκαίες ποσότητες μελατονίνης, που παράγονται, μόνο όταν υπάρχει απόλυτο σκοτάδι (γνωστή και ως “ορμόνη της νύκτας”), η έλλειψη της οποίας οδηγεί σε μια σειρά από παρενέργειες. Ο τεχνητός φωτισμός επιδρά στην πανίδα και χλωρίδα της περιοχής, ιδιαίτερα ο οδικός φωτισμός της υπαίθρου και των διασταυρώσεων στους αυτοκινητόδρομους.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν γίνει έρευνες για την επίδραση της φωτορρύπανσης στην υγεία των κατοίκων, τις επιδράσεις του τεχνητού φωτισμού στην πανίδα και χλωρίδα και τα μέτρα που προτίθεται να λάβει το υπουργείο για αντιμετώπιση αυτού του προβλήματος.»
  title: Ερώτηση με αρ. 23.06.009.04.853, ημερομηνίας 11 Φεβρουαρίου 2010, του βουλευτή
    εκλογικής περιφέρειας Λευκωσίας κ. Γιώργου Περδίκη
