_position_on_page: 373
_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_373.htm
by:
- Περδίκης Γιώργος
date: '2004-01-26'
heading: Ερώτηση με αρ. 23.06.008.03.373, ημερομηνίας 26 Ιανουαρίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.373
text: |-
  «Έχω πληροφορηθεί ότι μέσα στη βιομηχανική περιοχή Κοκκινοτριμιθιάς-Παλαιομετόχου βρίσκεται σε λειτουργία αριθμός κτηνοτροφικών μονάδων. Το γεγονός αυτό προκαλεί σοβαρά προβλήματα στην εγκατάσταση και λειτουργία βιομηχανικών μονάδων στην περιοχή. Προβλήματα οχληρίας, δυσοσμίας και ενοχλητικών εντόμων ταλανίζουν τους εργαζομένους στις βιομηχανίες. Επιπλέον, καθίσταται αδύνατο να εγκατασταθούν στη βιομηχανική περιοχή μονάδες παρασκευής ή συσκευασίας τροφίμων, αφού αναμφισβήτητα δεν μπορούν να ικανοποιηθούν οι αυστηρές υγειονομικές συνθήκες που απαιτούνται στα πλαίσια της υιοθέτησης των ευρωπαϊκών προδιαγραφών για την ασφάλεια και την ποιότητα των τροφίμων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν υπάρχουν σχεδιασμός και χρονοδιάγραμμα για την απομάκρυνση των κτηνοτροφικών υποστατικών από τη βιομηχανική περιοχή Κοκκινοτριμιθιάς-Παλαιομετόχου.»
