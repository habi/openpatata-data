_position_on_page: 198
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_197.htm
by:
- Περδίκης Γιώργος
date: '2008-11-20'
heading: Ερώτηση με αρ. 23.06.009.03.197, ημερομηνίας 20 Νοεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.197
text: |-
  «Έχω πληροφορηθεί ότι οι κάτοικοι περιοχών που γειτνιάζουν με τους ανισόπεδους κόμβους στη Λεμεσό παραπονιούνται για ηχορρύπανση από τη διέλευση των αυτοκινήτων. Ιδιαίτερο πρόβλημα φαίνεται να δημιουργείται από τους αρμούς θερμοδιαστολής των γεφυρών, όταν διέρχονται τα αυτοκίνητα. Ειδικά τις βραδινές ώρες, που η ένταση του θορύβου από τις διάφορες δραστηριότητες μειώνεται, η διέλευση των τροχοφόρων οχημάτων στον αυτοκινητόδρομο διογκώνει το πρόβλημα. Παρά τα επανειλημμένα διαβήματα προς τους αρμόδιους και τις διαβεβαιώσεις που δόθηκαν ότι θα ληφθούν τα απαραίτητα μέτρα, καμιά ανταπόκριση δεν υπήρξε για επίλυση του προβλήματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιο τρόπο υπολογίζει ότι θα αντιμετωπίσει το μεγάλο πρόβλημα ηχορρύπανσης στους ανισόπεδους κόμβους της υπεραστικής λεωφόρου που διέρχεται από κατοικημένες περιοχές στην Λεμεσό.»
