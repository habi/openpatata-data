_id: 23.06.010.03.390_390
_position_on_page: 390
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_390.htm
by:
- Περδίκης Γιώργος
date: '2013-12-19'
heading: Ερώτηση με αρ. 23.06.010.03.390, ημερομηνίας 19 Δεκεμβρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.390
text: |-
  «Από απάντηση του Υπουργού Υγείας κ. Πέτρου Πετρίδη σε ερώτησή μου, με αρ. 23.06.010.02.664, πληροφορήθηκα μεταξύ άλλων για το ύψος των λειτουργικών εξόδων του Ογκολογικού Κέντρου Τράπεζας Κύπρου, καθώς και για το συνολικό αριθμό των υπαλλήλων που εργοδοτούνται στο Ογκολογικό Κέντρο Τράπεζας Κύπρου και τη μισθοδοσία τους.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το ποσό που δαπανάται ετησίως τα τελευταία πέντε χρόνια για την αγορά φαρμάκων από το Ογκολογικό Κέντρο Τράπεζας Κύπρου. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν το Ογκολογικό Κέντρο Τράπεζας Κύπρου χορηγεί στους ασθενείς νέα φάρμακα που κυκλοφορούν στην αγορά και, αν ναι, παρακαλώ όπως μας ενημερώσει αν τα νέα αυτά φάρμακα είναι ακριβότερα. Τέλος, παρακαλώ τον αρμόδιο υπουργό να αποστείλει στη Βουλή των Αντιπροσώπων αναλυτική κατάσταση της μισθοδοσίας των υπαλλήλων που απασχολούνται στο Ογκολογικό Κέντρο Τράπεζας Κύπρου. Παρακαλώ όπως η κατάσταση αυτή περιλαμβάνει και τα επιπλέον μπόνους που λαμβάνουν οι υπάλληλοι και ενσωματώνονται μηνιαίως στο μισθό που λαμβάνουν.»
