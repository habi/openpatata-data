_id: 23.06.009.04.948_281
_position_on_page: 281
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_948.htm
by:
- Περδίκης Γιώργος
date: '2010-03-16'
heading: Ερώτηση με αρ. 23.06.009.04.948, ημερομηνίας 16 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.948
text: |-
  «Έχω πληροφορηθεί ότι η αυξανόμενη βροχόπτωση είχε ως αποτέλεσμα να αναπτυχθεί σε μεγάλο βαθμό η εποχιακή χλωρίδα. Έτσι, οι αγροί, τα δάση και ιδιαίτερα οι παρυφές των δρόμων έχουν καλυφτεί από ψηλά χόρτα, τα οποία πολύ σύντομα, με την αρχή του καλοκαιριού, θα ξεραθούν και θα αποτελούν μεγάλο κίνδυνο για πρόκληση πυρκαγιών. Γνωρίζω ότι οι πυροσβεστικές δυνάμεις (Πυροσβεστική Υπηρεσία, Τμήμα Δασών) ήδη ανησυχούν και βρίσκονται σε επιφυλακή. Προφανώς, όλοι γνωρίζουμε ότι η πρόληψη και η έγκαιρη αντίδραση αποτελούν την καλύτερη αντιμετώπιση του μεγάλου αυτού κινδύνου για την κυπριακή ύπαιθρο και τα δάση. Ένα τέτοιο μέτρο αποτελεί και έμμεσο τρόπο αντιμετώπισης της ανεργίας, ιδιαίτερα των νέων, μέσα στις συνθήκες της οικονομικής κρίσης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν υπάρχει οποιοδήποτε έκτακτο μέτρο πρόληψης που να περιλαμβάνει την πρόσληψη σε προσωρινή βάση προσωπικού το οποίο να ασχολείται επί εικοσιτετραώρου βάσεως με περιπολίες σε ευαίσθητες περιοχές και παρακολούθηση. Επίσης, αν υπάρχει περίπτωση αντί πρόσληψης προσωπικού να επιχορηγηθούν φορείς μη κυβερνητικών οργανώσεων και τοπικής αυτοδιοίκησης, για να στελεχώσουν πυροφυλάκια και κινητές περιπολίες.»
