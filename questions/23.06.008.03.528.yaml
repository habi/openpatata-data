_sources:
- http://www2.parliament.cy/parliamentgr/008_02/chronological/008_02_HC.htm
answers: []
by:
- Περδίκης Γιώργος
date: '2004-03-19'
heading: Ερώτηση με αρ. 23.06.008.03.528, ημερομηνίας 19 Μαρτίου 2004, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.03.528
text: |-
  «Έχω πληροφορηθεί ότι ο δήμος Πόλεως Χρυσοχούς, παρά τη συμβουλή της Πολεοδομίας, προχώρησε στην απόφαση για επέκταση της πλακόστρωσης της κεντρικής τουριστικής οδού της κωμόπολης με τη χρήση διακοσμημένου μπετόν. Η λύση αυτή, εκτός της βλάβης της αισθητικής, αναμένεται να επηρεάσει και το μικρόκλιμα της αστικής αυτής περιοχής. Ο δήμος Πόλεως Χρυσοχούς φαίνεται να έχει καταλήξει σε αυτή τη λύση ως προσωρινό μέτρο μέχρι την κατασκευή του αποχετευτικού. Όμως το αποχετευτικό της περιοχής δεν έχει ακόμα σχεδιαστεί ούτε υπάρχει χρονοδιάγραμμα κατασκευής του.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν προτίθεται να χρηματοδοτήσει το πιο πάνω αναφερόμενο έργο, λαμβάνοντας υπόψη τις λογικές αντιδράσεις από διάφορους φορείς και πρόσωπα, μεταξύ των οποίων περιλαμβάνονται και δύο δημοτικοί σύμβουλοι.»
