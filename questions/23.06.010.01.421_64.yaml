_id: 23.06.010.01.421_64
_position_on_page: 64
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.421.htm
by:
- mp_id: perdikis-giorgos
date: '2012-01-30'
heading: Ερώτηση με αρ. 23.06.010.01.421, ημερομηνίας 30 Ιανουαρίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.421
text: |-
  «Έχω πληροφορηθεί ότι σε πολλές πόλεις των Ηνωμένων Πολιτειών Αμερικής, αλλά και της Ευρώπης οι επιστήμονες έχουν εντοπίσει στα δίκτυα αποχέτευσης συγκεντρώσεις μαριχουάνας, ηρωίνης και άλλων ναρκωτικών ουσιών. Όπως αποκαλύπτει έρευνα που πραγματοποιήθηκε από το Διεθνές Ερευνητικό Κέντρο Νερού του Πανεπιστημίου Κύπρου “Νηρέας” και την ομάδα του Εργαστηρίου Μηχανικής Περιβάλλοντος “Γαία” του Πανεπιστημίου Κύπρου, τα αστικά λύματα που οδηγούνται προς επεξεργασία στην Κύπρο περιέχουν ναρκωτικές και παραισθησιογόνες ουσίες.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα επίπεδα συγκεντρώσεων και το είδος των ναρκωτικών ουσιών που εντοπίστηκαν στα αστικά λύματα της Κύπρου, καθώς και σε ποια θέση βρίσκονται οι πόλεις της Κύπρου σε σχέση με τις άλλες ευρωπαϊκές πόλεις όσον αφορά τις ποσότητες ναρκωτικών ουσιών που εντοπίζονται στα λύματά τους.»
