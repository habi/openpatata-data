answers:
- http://www2.parliament.cy/parliamentgr/008_3e/23_06_009_05_02_117.htm
identifier: 23.06.009.05.02.117
question:
  by:
  - Κουκουμά Κούτρα Σκεύη
  date: '2011-07-27'
  text: |-
    «Παρακαλείται ο αρμόδιος υπουργός να πληροφορήσει τη Βουλή των Αντιπροσώπων για τα ακόλουθα:

    1. Σε ποιες ενέργειες προβαίνει, ώστε οι πάροχοι υπηρεσιών οπτικοακουστικών μέσων να εφαρμόσουν πλήρως τις διατάξεις του εδαφίου (β)(1) του άρθρου 30, καταπολέμηση των διακρίσεων (προσβασιμότητα από άτομα με αναπηρίες) του περί Ραδιοφωνικών και Τηλεοπτικών Σταθμών Νόμου του 2010 [Ν. 118(1)2010], που προνοεί τη σταδιακή αύξηση των ποσοστών των προγραμμάτων τους τουλάχιστον κατά 5%, πέραν των δελτίων ειδήσεων, που θα καθίστανται προσβάσιμα σε άτομα με οπτική ή ακουστική αναπηρία;

    2. Πώς προσεγγίζονται από το υπουργείο και τις αρμόδιες αρχές που εποπτεύει οι εισηγήσεις της Παγκύπριας Οργάνωσης Τυφλών που αφορούν:

    α. την προσβασιμότητα από άτομα με αναπηρία των διαδικτυακών χώρων και εφαρμογών που διατηρούν οι πάροχοι υπηρεσιών οπτικοακουστικών μέσων, σύμφωνα και με τις οδηγίες προσβασιμότητας περιεχομένου του παγκόσμιου ιστού (Web Content Accessibility Guidelines 2.0-WCAG 2.0), στο επίπεδο προσβασιμότητας ΑΑΑ, όπως έγινε σε πολλές άλλες χώρες της Ευρώπης;

    β. την υιοθέτηση της μεθόδου “audio description” και την αξιοποίηση των δυνατοτήτων της ψηφιακής τηλεόρασης, για να διευρυνθεί η προσβασιμότητα των ατόμων με αναπηρία στα οπτικοακουστικά μέσα;»
  title: Ερώτηση με αρ. 23.06.009.05.02.117, ημερομηνίας 27 Ιουλίου 2011, της βουλευτού
    εκλογικής περιφέρειας Αμμοχώστου κ. Σκεύης Κούτρα Κουκουμά
