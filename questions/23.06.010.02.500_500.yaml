_position_on_page: 500
_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.500.htm
by:
- Περδίκης Γιώργος
date: '2013-03-13'
heading: Ερώτηση με αρ. 23.06.010.02.500, ημερομηνίας 13 Μαρτίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.500
text: |-
  «Ένα από τα πάγια αιτήματα των φιλοζωικών οργανώσεων είναι ο έλεγχος πώλησης φυτοφαρμάκων, αφού αυτά πολλές φορές χρησιμοποιούνται παράνομα σε θανατηφόρα δολώματα. Έχω πληροφορηθεί ότι το Υπουργείο Αγροτικής Ανάπτυξης και Τροφίμων στην Ελλάδα προχώρησε στη δημιουργία βάσης δεδομένων για καταγραφή της λιανικής πώλησης φυτοφαρμάκων και αργότερα της συνταγογράφησής τους με σκοπό την ορθολογική χρήση τους. Με τον τρόπο αυτό αναμένεται ότι θα μειωθεί παράλληλα και η θανάτωση ζώων, αφού πια ο καθένας που θέλει να προμηθευτεί φυτοφάρμακο θα καταχωρίζεται ηλεκτρονικά στην κεντρική βάση δεδομένων του υπουργείου και άρα θα είναι ευκολότερο να εντοπιστεί.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν προτίθεται να προχωρήσει με τη δημιουργία φορέα ενημέρωσης και τήρησης της ηλεκτρονικής καταχώρισης των ειδικών εντύπων πώλησης φυτοφαρμάκων, συμβάλλοντας έτσι ουσιαστικά όχι μόνο στην ορθή διαχείριση των φυτοφαρμάκων, αλλά και στη μείωση της παράνομης θανάτωσης ζώων.»
