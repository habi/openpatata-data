answer: http://www2.parliament.cy/parliamentgr/008_3g/23_06_010_04_019.htm
identifier: 23.06.010.04.019
question:
  by:
  - Φακοντής Αντρέας
  date: '2014-07-31'
  text: |
    «Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα εξής ερωτήματα:

    1. Η Πάφος διαθέτει το 60% των κυπριακών αμπελώνων, καθώς επίσης 19 περιφερειακές οινοποιίες. Η διάλυση του Συμβουλίου Αμπελοοινικών Προϊόντων (ΣΑΠ) και η μεταφορά του προσωπικού του σε άλλα τμήματα εκτιμώ ότι θα δημιουργήσει σοβαρό πρόβλημα στην εξυπηρέτηση των αμπελουργών και των οινοποιών της επαρχίας Πάφου.

    Πώς προτίθεται το υπουργείο να καλύψει το κενό που δημιουργήθηκε, ώστε να συνεχίσει να υπάρχει πλήρης κάλυψη των αναγκών και επαρκής εξυπηρέτηση των αμπελουργών και των οινοποιών της Πάφου;

    2. Μέχρι τις 15/10/2014 πρέπει να ολοκληρωθεί η διαδικασία ελέγχου και πληρωμής των ποσών που αναλογούν σε κάθε αμπελουργό που συμμετείχε στα μέτρα που προκήρυξε ο ΣΑΠ και κατ’ επέκταση το Τμήμα Γεωργίας μετά τη συγχώνευση συνολικού ύψους €4,5 εκατ.

    Μετά τη διάλυση του ΣΑΠ και τη μεταφορά του προσωπικού σε άλλα τμήματα, το Τμήμα Γεωργίας (Κλάδος Αμπελουργίας) θα μπορέσει να διεκπεραιώσει έγκαιρα στα χρονικά πλαίσια που τίθενται τον έλεγχο και την πληρωμή των ποσών προς τους αμπελουργούς για τα διάφορα μέτρα που προκήρυξε ο ΣΑΠ;

    3. Ποια είναι η ακίνητη και ποια η κινητή περιουσία του ΣΑΠ σήμερα και πώς αυτή θα αξιοποιηθεί μετά τη διάλυσή του;

    4. Για το χώρο όπου στεγάζεται μέχρι και σήμερα το επαρχιακό γραφείο ΣΑΠ στην Πάφο υπάρχει συμβόλαιο ενοικίασης μέχρι το 2016. Θα διακοπεί ή όχι το συμβόλαιο και, εάν όχι, ποιο το κόστος που θα υποστεί το υπουργείο σας;»
  title: Ερώτηση με αρ. 23.06.010.04.019, ημερομηνίας 31ης Ιουλίου 2014, του βουλευτή εκλογικής περιφέρειας Πάφου κ. Αντρέα Φακοντή
