answers:
- http://www2.parliament.cy/parliamentgr/008-3f/23_06_010_01.244.htm
identifier: 23.06.010.01.244
question:
  by:
  - Περδίκης Γιώργος
  date: '2011-11-07'
  text: |-
    «Σύμφωνα με τους θαλάσσιους βιολόγους, το ψάρεμα με γρι-γρι απειλεί τη θαλάσσια ζωή. Ο τρόπος αυτός αλιείας γίνεται στην επιφάνεια της θάλασσας μέχρι ένα ορισμένο βάθος, όπου συγκεντρώνονται τα ψάρια προσελκυόμενα από δυνατή λάμπα. Πολλές χώρες αναγνωρίζουν ότι η μέθοδος ψαρέματος με γρι-γρι πρέπει να απαγορευτεί. Παρ’ όλο που η Ευρωπαϊκή Ένωση έχει απαγορεύσει τη συγκεκριμένη μέθοδο ψαρέματος, το ψάρεμα με γρι-γρι συνεχίζεται στην Ιταλία, αλλά και σε άλλες χώρες.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το μέγεθος της καταστροφής της παράκτιας αλιείας λόγω του ψαρέματος με γρι-γρι και κατά πόσο έχει διαπιστωθεί αποκατάσταση της οικολογικής ισορροπίας της θαλάσσιας ζωής μετά την απαγόρευση του ψαρέματος με γρι-γρι.»
  title: Ερώτηση με αρ. 23.06.010.01.244, ημερομηνίας 7 Νοεμβρίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
