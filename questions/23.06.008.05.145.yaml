answers:
- http://www2.parliament.cy/parliamentgr/008_03b/23_06_008_05_145.htm
by:
- Περδίκης Γιώργος
date: '2005-11-15'
heading: Ερώτηση με αρ. 23.06.008.05.145, ημερομηνίας 15 Νοεμβρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.05.145
text: |-
  «Έχουμε πληροφορηθεί ότι πρόσφατα το τσίρκο “Medrano” επισκέφθηκε και δίνει παραστάσεις στη χώρα μας. Στο πρόγραμμα του τσίρκου περιλαμβάνονται και επιδείξεις ζώων. Είναι γνωστό ότι παγκόσμια έχει αναπτυχθεί ένας έντονος προβληματισμός γύρω από τη χρησιμοποίηση των ζώων σε τέτοιου είδους θεάματα και υπάρχουν ερωτηματικά σχετικά με τη μεταφορά, την εκπαίδευση και την ευημερία των ζώων αυτών. Το γεγονός ότι γεννήθηκαν στην αιχμαλωσία δεν μπορεί από μόνο του να αθωώνει την όποια βάναυση ή βασανιστική συμπεριφορά.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για το νομικό πλαίσιο που ισχύει σε τέτοιου είδους περιπτώσεις, όπως το τσίρκο “Medrano”, και αν υπάρχει παρακολούθηση από τις αρμόδιες υπηρεσίες της εφαρμογής του ισχύοντος νομικού πλαισίου.»
