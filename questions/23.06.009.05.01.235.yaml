answers:
- http://www2.parliament.cy/parliamentgr/008_3e/23_06_009_05_01.232-235.htm
identifier: 23.06.009.05.01.235
question:
  by:
  - Περδίκης Γιώργος
  date: '2010-09-28'
  text: |-
    «Έχω πληροφορηθεί ότι μετά την εγκατάσταση των τριών μηχανών εσωτερικής καύσης στον ηλεκτροπαραγωγικό σταθμό της Δεκέλειας εκπέμπονται συχνά ρύποι χρώματος κίτρινου-καφέ. Η παρατήρηση αυτή προκαλεί ιδιαίτερες ανησυχίες σε εργαζομένους και κατοίκους της πέριξ περιοχής.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις μετρήσεις των επιπέδων των ρύπων πριν και μετά τη λειτουργία των μηχανών καύσης, αν έχει παρατηρηθεί οποιαδήποτε αλλαγή ή διακύμανση και αν εξηγείται η αλλαγή στο χρώμα του εκπεμπόμενου καπνού.

    Επίσης, να πληροφορήσει τη Βουλή των Αντιπροσώπων γιατί στην ευρύτερη περιοχή Ορμίδειας, Ξυλοτύμπου και Ξυλοφάγου δεν έχει τοποθετηθεί μονάδα μέτρησης του ατμοσφαιρικού αέρα από το αρμόδιο τμήμα του κράτους, με αποτέλεσμα τα μόνα στοιχεία που υπάρχουν να προέρχονται από τη μονάδα μέτρησης της ποιότητας του ατμοσφαιρικού αέρα της Αρχής Ηλεκτρισμού Κύπρου.»
  title: Ερώτηση με αρ. 23.06.009.05.01.235, ημερομηνίας 28 Σεπτεμβρίου 2010, του
    βουλευτή εκλογικής περιφέρειας Λευκωσίας κ. Γιώργου Περδίκη
