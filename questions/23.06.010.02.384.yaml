answers:
- http://www2.parliament.cy/parliamentgr/008-3f/23_06_010_02.384.htm
by:
- Περδίκης Γιώργος
date: '2013-01-09'
heading: Ερώτηση με αρ. 23.06.010.02.384, ημερομηνίας 9 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.384
text: |-
  « Έχω πληροφορηθεί από επιστολή της Ελεγκτικής Υπηρεσίας προς τον πρόεδρο της Κοινοβουλευτικής Επιτροπής Παρακολουθήσεως Σχεδίων Αναπτύξεως και Ελέγχου Δημόσιων Δαπανών, ημερομηνίας 13 Δεκεμβρίου 2012, αναφορικά με την απόφαση της Υπουργικής Επιτροπής για τη μη λειτουργία από το 2003 του αποτεφρωτήρα του νέου Γενικού Νοσοκομείου Λευκωσίας, με συνέπεια τη συνεχιζόμενη μέχρι σήμερα ενδεχόμενη διασπάθιση χρημάτων του δημοσίου. Σύμφωνα με την επιστολή της Ελεγκτικής Υπηρεσίας, η ανάθεση της διαχείρισης των αποβλήτων στον ιδιωτικό τομέα, όπως γίνεται σήμερα, είναι πολύ δαπανηρή, ενώ η παρακολούθηση και ο έλεγχος των συμβάσεων δεν είναι ικανοποιητικά ή και αποτελεσματικά, με αποτέλεσμα να παραδίνονται περισσότερα απόβλητα προς διαχείριση (λόγω διαχωρισμού τους ανά κατηγορία).

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου να γίνεται συστηματικότερη και στενότερη παρακολούθηση και έλεγχος των συμβάσεων, για να διασφαλίζεται ότι δεν παραδίνονται περισσότερα απόβλητα προς διαχείριση.»
