answers:
- http://www2.parliament.cy/parliamentgr/008-3f/23_06_010_01.094.htm
identifier: 23.06.010.01.094
question:
  by:
  - Περδίκης Γιώργος
  date: '2011-09-06'
  text: |-
    «Έχω πληροφορηθεί ότι ο Κυπριακός Οργανισμός Αθλητισμού έχει ανακοινώσει την παραχώρηση περίπου €21 εκατομ. σε ποδοσφαιρικά σωματεία της Λεμεσού, για να ανεγείρουν ιδιόκτητα ποδοσφαιρικά γήπεδα. Εξ όσων αντιλαμβάνομαι από τις δημοσιεύσεις σε διάφορες εφημερίδες και τις φωτογραφίες από τα αρχιτεκτονικά σχέδια και την τρισδιάστατη απεικόνιση των γηπέδων, δεν περιλαμβάνεται η εγκατάσταση φωτοβολταϊκών πλαισίων στην οροφή τους για παραγωγή ηλεκτρισμού κατά το πρότυπο πολλών παρόμοιων ποδοσφαιρικών γηπέδων της Γερμανίας, της Αυστρίας και της Ελβετίας. Μου προκαλεί ιδιαίτερη απορία και προβληματισμό πώς γίνεται στις κατά κανόνα συννεφιασμένες αυτές χώρες να αξιοποιείται η ηλιακή τεχνολογία, ενώ στην Κύπρο, που πνίγεται στον ήλιο, να μη λαμβάνεται υπόψη στο σχεδιασμό τέτοιων εγκαταστάσεων η δυνατότητα παραγωγής ηλεκτρισμού από τον ήλιο.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν θα επιτρέψει να δοθεί αυτή η χορηγία προς τα τρία ποδοσφαιρικά σωματεία της Λεμεσού, χωρίς να τεθεί ως όρος η εγκατάσταση φωτοβολταϊκής στέγης για παραγωγή ηλεκτρικής ενέργειας από τον ήλιο.»
  title: Ερώτηση με αρ. 23.06.010.01.094, ημερομηνίας 6 Σεπτεμβρίου 2011, του βουλευτή
    εκλογικής περιφέρειας Λευκωσίας κ. Γιώργου Περδίκη
