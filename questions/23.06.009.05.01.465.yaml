_sources:
- http://www2.parliament.cy/parliamentgr/008_02/chronological/008_02_TE.htm
answers:
- http://www2.parliament.cy/parliamentgr/008_3e/23_06_009_05_01.465.htm
by:
- Περδίκης Γιώργος
date: '2010-12-13'
heading: Ερώτηση με αρ. 23.06.009.05.01.465, ημερομηνίας 13 Δεκεμβρίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.05.01.465
text: |-
  «Έχω πληροφορηθεί ότι η άδεια κυκλοφορίας του φυτοφαρμάκου “Roundup”, του φυτοφαρμάκου με τις μεγαλύτερες πωλήσεις στον κόσμο, που έχει σχεδιαστεί ειδικά, για να χρησιμοποιείται σε συνδυασμό με καλλιέργειες μεταλλαγμένων ποικιλιών, ανανεώνεται για πέντε ακόμη χρόνια, πριν προλάβουν να εκτιμηθούν οι επιπτώσεις στη δημόσια υγεία. Σύμφωνα με τις πληροφορίες μου, η δραστική ουσία “glyphosate” που βρίσκεται στο φυτοφάρμακο “Roundup” προκαλεί δυσπλασίες σε πειραματόζωα εμβρύων βατράχου και κοτόπουλα, σε δόσεις πολύ χαμηλότερες από αυτές που χρησιμοποιούνται στους γεωργικούς ψεκασμούς και πολύ πιο κάτω από τα ανώτατα όρια κατάλοιπων σε προϊόντα που ισχύουν για την Ευρωπαϊκή Ένωση.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν η λήξη καταχώρισης της δραστικής ουσίας “glyphosate” αναβάλλεται μέχρι το τέλος του 2015 και αν η Κυπριακή Δημοκρατία είναι διατεθειμένη να πραγματοποιήσει άμεσα νέα ανάλυση ρίσκου για το “glyphosate” στη βάση όσων επιστημονικών δεδομένων ανάφερα πιο πάνω.»
