_id: 23.06.010.01.549_193
_position_on_page: 193
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.549.htm
by:
- mp_id: perdikis-giorgos
date: '2012-03-01'
heading: Ερώτηση με αρ. 23.06.010.01.549, ημερομηνίας 1ης Μαρτίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.549
text: |-
  «Η Εμπορική Συμφωνία κατά της Παραποίησης, γνωστή και ως “ACTA”, είναι πιθανό να περιορίσει σε σημαντικό βαθμό τις ελευθερίες στο διαδίκτυο, την ελευθερία της έκφρασης, καθώς και την ελεύθερη πρόσβαση σε φάρμακα στις αναπτυσσόμενες χώρες. Η Ευρωπαϊκή Ένωση και είκοσι δύο από τα κράτη μέλη της, συμπεριλαμβανομένης δυστυχώς και της Κύπρου, έχουν ήδη υπογράψει τη συμφωνία, αλλά υπάρχουν ακόμη περιθώρια παρέμβασης, καθώς η διαδικασία βρίσκεται στο κρίσιμο σημείο της ψηφοφορίας στο Ευρωπαϊκό Κοινοβούλιο. Η ACTA παραβιάζει κατάφωρα θεμελιώδη δικαιώματα και ελευθερίες και δημιουργεί ένα επικίνδυνο για τη δημόσια υγεία πλαίσιο σε ό,τι αφορά τον περιορισμό της ελεύθερης πρόσβασης σε φάρμακα.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο απόσυρσης της υπογραφής της Κυπριακής Δημοκρατίας από την Εμπορική Συμφωνία κατά της Παραποίησης, η οποία περιορίζει και παραβιάζει θεμελιώδη δικαιώματα και ελευθερίες.»
