_id: 23.06.010.01.1067_710
_position_on_page: 710
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1067.htm
by:
- mp_id: perdikis-giorgos
date: '2012-07-12'
heading: Ερώτηση με αρ. 23.06.010.01.1067, ημερομηνίας 12 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1067
text: |-
  « Σύμφωνα με δηλώσεις του κοινοτάρχη του Νέου Χωριού της επαρχίας Πάφου αναφορικά με την πυρκαγιά που ξέσπασε στον Ακάμα στις 3 Ιουλίου 2012, δεν υπήρξε έγκαιρη κινητοποίηση των πυροσβεστικών ελικοπτέρων λόγω ασυνεννοησίας μεταξύ των υπευθύνων. Ο κοινοτάρχης ανέφερε επίσης ότι οι επίγειες πυροσβεστικές δυνάμεις δυσκολεύονταν να προσεγγίσουν τις εστίες της φωτιάς, διότι δεν υπήρχαν προσβάσεις, ενώ η απουσία παρακαμπτήριου δρόμου στην κοινότητα δυσκόλεψε τις κινήσεις των πυροσβεστικών οχημάτων.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν όντως τα πυροσβεστικά ελικόπτερα καθυστέρησαν να φτάσουν στο χώρο όπου ξέσπασε η πυρκαγιά εξαιτίας της ασυνεννοησίας μεταξύ των υπευθύνων.



  Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων πότε αναμένεται να ικανοποιηθεί το αίτημα της κοινότητας Νέου Χωριού για δημιουργία παρακαμπτήριου δρόμου, το οποίο εκκρεμεί από τη δεκαετία του 1990.»
