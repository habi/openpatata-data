_id: 23.06.010.03.202_202
_position_on_page: 202
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_202.htm
by:
- Φακοντής Αντρέας
date: '2013-10-15'
heading: Ερώτηση με αρ. 23.06.010.03.202, ημερομηνίας 15 Οκτωβρίου 2013, του βουλευτή
  εκλογικής περιφέρειας Πάφου κ. Αντρέα Φακοντή
identifier: 23.06.010.03.202
text: |-
  «Κατά την πρόσφατη επίσκεψή μου στο δήμο Πέγειας της επαρχίας Πάφου μού τέθηκε το αίτημα του δημοτικού συμβουλίου για αποκατάσταση του παλαιού σχολείου και μετατροπή του σε αίθουσα χρήσεων και δημοτική βιβλιοθήκη μέσω του Προγράμματος Αγροτικής Ανάπτυξης 2007-2013.

  Με βάση επιστολή της Μονάδας Διαχείρισης Ευρωπαϊκών Ταμείων του Υπουργείου Εσωτερικών, ημερομηνίας 1ης Φεβρουαρίου 2012, η πρόταση για υλοποίηση του εν λόγω έργου αξιολογήθηκε θετικά και θα μπορούσε να συγχρηματοδοτηθεί από το Μέτρο 3.2 του Προγράμματος Αγροτικής Ανάπτυξης 2007-2013.

  Οι πληροφορίες σχετικά με τους όρους υλοποίησης του έργου θα συμπεριλαμβάνονταν στην επιστολή χρηματοδότησης και η συμφωνία υλοποίησης θα υπογραφόταν σύμφωνα με το εγχειρίδιο εφαρμογής του έργου μετά την ολοκλήρωση του προκαταρκτικού επιτόπιου ελέγχου. Δυστυχώς, μέχρι σήμερα δεν έχουν ετοιμαστεί και αποσταλεί οι όροι υλοποίησης του έργου.

  Δεδομένου του ότι ο χρόνος εκπνέει, παρακαλώ όπως ο αρμόδιος υπουργός ενημερώσει τη Βουλή των Αντιπροσώπων ποια χρονοδιαγράμματα τίθενται για αποστολή των όρων υλοποίησης του έργου, υπογραφή της συμφωνίας υλοποίησής του σύμφωνα με το εγχειρίδιο εφαρμογής του έργου και ολοκλήρωση του προκαταρκτικού επιτόπιου ελέγχου.»
