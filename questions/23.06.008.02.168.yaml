answers:
- http://www2.parliament.cy/parliamentgr/008_03/23_06_008_02_168.htm
by:
- Καράς Αντώνης
date: '2002-12-17'
heading: Ερώτηση με αρ. 23.06.008.02.168 που υποβλήθηκε από το βουλευτή εκλογικής
  περιφέρειας Αμμοχώστου κ. Αντώνη Καρά στις 17 Δεκεμβρίου 2002
identifier: 23.06.008.02.168
text: |-
  «Έχω πληροφορηθεί ότι σε οκτάλεπτο διαφημιστικό τουριστικό φιλμάκι για την Κύπρο που προβάλλεται στα αεροπλάνα των Κυπριακών Αερογραμμών υπάρχει άνιση προβολή των ελεύθερων επαρχιών. Συγκεκριμένα, η Πάφος προβάλλεται για τέσσερα από τα οκτώ λεπτά που διαρκεί το φιλμάκι, ενώ από την επαρχία Αμμοχώστου προβάλλεται μόνο η Αγία Νάπα για δέκα δευτερόλεπτα και δεν αναφέρεται καθόλου ο Πρωταράς. Ο υπόλοιπος χρόνος κατανέμεται στις άλλες τρεις επαρχίες.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για τα ακόλουθα:

  1. Εξακολουθεί να προβάλλεται και για πόσο καιρό προβαλλόταν το εν λόγω φιλμάκι;

  2. Ποιος είχε την πρωτοβουλία/ευθύνη για την παραγωγή της ταινίας;

  3. Επειδή έχω πληροφορηθεί ότι το φιλμάκι έγινε από κάποια αγγλική εταιρεία, βάσει ποιων διαδικασιών δόθηκε η παραγωγή της ταινίας σε ξένη εταιρεία; Ενδιαφέρθηκαν και κυπριακές εταιρείες για την παραγωγή του διαφημιστικού αυτού;»
