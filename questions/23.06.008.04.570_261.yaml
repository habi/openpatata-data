_id: 23.06.008.04.570_261
_position_on_page: 261
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_570.htm
by:
- mp_id: perdikis-giorgos
date: '2005-02-01'
heading: Ερώτηση με αρ. 23.06.008.04.570, ημερομηνίας 1ης Φεβρουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.570
text: |-
  «Έχω παρατηρήσει ότι στο Τμήμα Δασών δεν εργοδοτείται καμιά γυναίκα δασοπόνος ή δασολόγος. Πέραν δηλαδή του γραμματειακού προσωπικού και των εργατών στα κεντρικά γραφεία του τμήματος, το σύνολο σχεδόν του προσωπικού είναι άνδρες. Τα επαγγέλματα του δασολόγου και του δασοπόνου παραμένουν ανδρικά κάστρα. Το θέμα ήγειρα και σε παλαιότερη ερώτησή μου με αρ. 23.06.008.01.009, ημερομηνίας 9 Αυγούστου 2001, σε σχέση με τους σπουδαστές του Δασικού Κολεγίου.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τις ενέργειες που γίνονται ή που θα γίνουν προς την κατεύθυνση της ενθάρρυνσης των γυναικών να εργοδοτηθούν στις υπηρεσίες του Τμήματος Δασών, ιδιαίτερα ως δασολόγοι ή δασοπόνοι, και σε ποιο βαθμό τα σχέδια υπηρεσίας των θέσεων αυτών επιτρέπουν την εργοδότηση γυναικών. Παρακαλείται επίσης να αποστείλει τα συγκεκριμένα σχέδια υπηρεσίας, που δημοσιεύτηκαν από το 2000.»
