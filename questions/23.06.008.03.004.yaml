_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_004.htm
by:
- Περδίκης Γιώργος
date: '2003-07-14'
heading: Ερώτηση με αρ. 23.06.008.03.004 που υποβλήθηκε από το βουλευτή εκλογικής
  περιφέρειας Λευκωσίας κ. Γιώργο Περδίκη στις 14 Ιουλίου 2003
identifier: 23.06.008.03.004
text: |-
  «Έχω πληροφορηθεί ότι συνεχίζεται η απόρριψη οικιακών λυμάτων στο χώρο του σκυβαλότοπου Αγίας Μαρινούδας στην Πάφο, παρά το γεγονός ότι έχει ήδη αρχίσει η λειτουργία του σταθμού επεξεργασίας οικιακών λυμάτων στην Αχέλεια, διότι φαίνεται ότι η έλλειψη κάποιων εξαρτημάτων καθιστά αδύνατη την απόρριψη των λυμάτων στη μονάδα επεξεργασίας στην Αχέλεια. Ένα άλλο πρόβλημα που επιτείνει την ταλαιπωρία των κατοίκων της περιοχής είναι η άρνηση του ΣΑΠΑ να δεχτεί τα απόβλητα του σφαγείου, που καταλήγουν και αυτά στην Αγία Μαρινούδα, διότι φαίνεται ότι υπάρχει έλλειψη συντονισμού και συνεργασίας μεταξύ του ΣΑΠΑ και των δημοτικών αρχών.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων για τα μέτρα που λαμβάνονται, ώστε να τερματιστεί αμέσως η απόρριψη οικιακών λυμάτων στην Αγία Μαρινούδα.»
