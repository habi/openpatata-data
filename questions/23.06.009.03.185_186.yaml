_id: 23.06.009.03.185_186
_position_on_page: 186
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_185.htm
by:
- Περδίκης Γιώργος
date: '2008-11-17'
heading: Ερώτηση με αρ. 23.06.009.03.185, ημερομηνίας 17 Νοεμβρίου 2008, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.185
text: |-
  «Όπως είναι γνωστό, από το 2003 επί των λογαριασμών της Αρχής Ηλεκτρισμού Κύπρου για κατανάλωση ηλεκτρικού ρεύματος επιβάλλεται τέλος ύψους €0,0022 ανά καταναλισκόμενη κιλοβατώρα. Το τέλος αυτό κατατίθεται σε ειδικό ταμείο για τη χρηματοδότηση προγραμμάτων ενίσχυσης των ανανεώσιμων πηγών ενέργειας. Πολλοί ισχυρίζονται ότι από το 2003 έχουν αλλάξει τα δεδομένα και επιβάλλεται η αύξηση του αντισταθμιστικού αυτού τέλους. Η ανάπτυξη των ανανεώσιμων πηγών ενέργειας αποτελεί πλέον ευρωπαϊκή και εθνική προτεραιότητα, η οποία επιβάλλεται να εισαχθεί με κάθε προσφερόμενο μέσο.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για το τι ισχύει σε άλλες ευρωπαϊκές χώρες σχετικά με το ύψος του τέλους για την ανάπτυξη των ανανεώσιμων πηγών ενέργειας ή άλλο “πράσινο φόρο”.»
