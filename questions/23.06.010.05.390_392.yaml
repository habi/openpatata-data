_id: 23.06.010.05.390_392
_position_on_page: 392
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_390.htm
by:
- mp_id: charalampidou-eirini
date: '2016-03-08'
heading: Ερώτηση με αρ. 23.06.010.05.390, ημερομηνίας 8 Μαρτίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.390
text: |-
  «Με αφορμή τη δικαστική απόφαση με αριθμό 338/2012, που αφορούσε στην αιτήτρια Συρίμη, η οποία δικαιώθηκε από το Δικαστήριο Εργατικών Διαφορών και ως εκ τούτου η σύμβαση της εργασίας της μετετράπη σε σύμβαση αορίστου χρόνου, καλούμε τον αρμόδιο υπουργό να απαντήσει κατά πόσο αυτή η απόφαση θα εφαρμοστεί σε ανάλογες περιπτώσεις στο Τμήμα Στατιστικής Υπηρεσίας.

  Δεχτήκαμε καταγγελίες ότι το Τμήμα Δημόσιας Διοίκησης και Προσωπικού ετοιμάζει συμβόλαια διάρκειας έξι μηνών, οκτώ μηνών και δέκα μηνών για τα μέλη του προσωπικού που εργάζονται σήμερα με συμβάσεις εργασίας ορισμένου χρόνου στη Στατιστική Υπηρεσία και οι συμβάσεις των οποίων έπρεπε να είχαν μετατραπεί προ πολλού σε συμβάσεις αορίστου χρόνου.

  Σύμφωνα με την απόφαση Συρίμη και τη νομοθεσία, δεν υπάρχει πρόνοια που να προβλέπει αντί τη μετατροπή των συμβάσεων ορισμένου χρόνου σε συμβάσεις αορίστου χρόνου την προσφορά συμβολαίων ορισμένης διάρκειας.

  Ως εκ τούτου, καλείται ο αρμόδιος υπουργός να μας ενημερώσει για το πού στηρίζεται αυτή η απόφαση των αρμόδιων οργάνων για παροχή συμβολαίων συγκεκριμένης διάρκειας.»
