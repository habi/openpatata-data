_id: 23.06.008.04.551_242
_position_on_page: 242
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_551.htm
by:
- mp_id: perdikis-giorgos
date: '2005-01-26'
heading: Ερώτηση με αρ. 23.06.008.04.551, ημερομηνίας 26 Ιανουαρίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.551
text: |-
  «Πριν από λίγους μήνες αποκαλύφθηκε από το Κίνημα Οικολόγων Περιβαλλοντιστών υπόθεση έκδοσης αναμνηστικών νομισμάτων από γερμανική τράπεζα που έφεραν την ένδειξη “Κυπριακό ευρώ” και είχαν ανάγλυφη παρουσίαση χάρτη της Κύπρου με εμφανή τη γραμμή Αττίλα. Σύμφωνα με την επίσημη θέση του Υπουργείου Οικονομικών, όπως καταγράφηκε σε επιστολή του προς το Κίνημα Οικολόγων Περιβαλλοντιστών τον Αύγουστο του 2004, η Ευρωπαϊκή Κεντρική Τράπεζα θεωρεί την έκδοση τέτοιων αναμνηστικών νομισμάτων σημαντικό πρόβλημα και γι’ αυτό θα προωθηθεί μέσα στους επόμενους μήνες νομοθεσία σε ευρωπαϊκό επίπεδο για την απαγόρευση της έκδοσης και κυκλοφορίας τέτοιων νομισμάτων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων αν έχει κατατεθεί και προωθηθεί σε ευρωπαϊκό επίπεδο η νομοθεσία που θα απαγορεύει την έκδοση και κυκλοφορία αναμνηστικών νομισμάτων τα οποία προβάλλονται ως “ευρωνομίσματα”, ιδιαίτερα χωρίς την έγκριση της Ευρωπαϊκής Κεντρικής Τράπεζας ή της Κεντρικής Τράπεζας της χώρας.»
