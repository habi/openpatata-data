_id: 23.06.009.04.1252_584
_position_on_page: 584
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1252.htm
by:
- mp_id: perdikis-giorgos
date: '2010-06-04'
heading: Ερώτηση με αρ. 23.06.009.04.1252, ημερομηνίας 4 Ιουνίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1252
text: |-
  «Έχω πληροφορηθεί ότι η κοινότητα Ίνειας ανησυχεί για την πιθανότητα επηρεασμού της υγείας των κατοίκων από τις εκπομπές των διάφορων πομπών και συστημάτων ραδιοεπισήμανσης (ραντάρ) που είναι εγκατεστημένα στη γνωστή τοποθεσία ύψωνα “αετόπετρες”. Το συγκεκριμένο ύψωμα θεωρείται ως ένας πολύ σημαντικός βιότοπος ο οποίος υπέστη πολύ σοβαρή καταστροφή, όταν πραγματοποιήθηκαν έργα υποδομής για την στάθμευση των πυραύλων S300. Η μη τοποθέτηση των πυραύλων οδηγεί στο ασφαλές συμπέρασμα ότι δεν είναι αναγκαία η ύπαρξη τόσο εκτεταμένων έργων και είναι δυνατή η επαναφορά του περιβάλλοντος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τις μετρήσεις των ηλεκτρομαγνητικών πεδίων στην περιοχή Ίνειας και στο ύψωμα “αετόπετρες”, καθώς αν υπάρχουν σχέδια για κατεδάφιση των έργων υποδομής των πυραύλων S300 και επαναφορά του περιβάλλοντος.»
