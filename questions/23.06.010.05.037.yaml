answers: []
identifier: 23.06.010.05.037
question:
  by:
  - Περδίκης Γιώργος
  date: '2015-08-03'
  text: |-
    «Έχω πληροφορηθεί ότι στην Αθήνα τα επίπεδα του όζοντος στην ατμόσφαιρα είναι πολύ υψηλά και η ρύπανση ενισχύεται εξαιτίας των πολύ υψηλών θερμοκρασιών και των πολύ ασθενών ανέμων. Σύμφωνα με το Υπουργείο Περιβάλλοντος της Ελλάδας, πραγματοποιούνται συνεχείς μετρήσεις ανά ώρα σε τέσσερις σταθμούς μέτρησης της πόλης και καταγράφονται οι υπερβάσεις των ορίων του όζοντος, ενώ εκδίδονται ανακοινώσεις από το Υπουργείο Υγείας, οι οποίες καλούν τα άτομα με αναπνευστικές και καρδιοαγγειακές παθήσεις και γενικότερα άτομα ευαίσθητα στην ατμοσφαιρική ρύπανση να παραμένουν σε εσωτερικούς χώρους. Παράλληλα, καλούν τα παιδιά να αποφεύγουν την έντονη σωματική άσκηση, η οποία μπορεί να προκαλέσει αναπνευστικά προβλήματα.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα ακόλουθα:

    1. Τα επίπεδα του όζοντος στην ατμόσφαιρα που καταγράφηκαν τους τελευταίους έξι μήνες στους σταθμούς μετρήσεων εντός της Λευκωσίας και των άλλων κυπριακών πόλεων.

    2. Έχει παρατηρηθεί υπέρβαση των ορίων ασφάλειας που έχουν τεθεί;

    3. Ποια μέτρα λαμβάνονται για τη μείωση των επιπέδων του όζοντος;

    4. Ποια προβλήματα μπορούν να δημιουργηθούν στις περιπτώσεις έκθεσης σε περιβάλλον όπου παρουσιάζονται υπερβάσεις των ορίων ασφαλείας του όζοντος στην ατμόσφαιρα;»
  title: Ερώτηση με αρ. 23.06.010.05.037, ημερομηνίας 3 Αυγούστου 2015, του βουλευτή
    εκλογικής περιφέρειας Λευκωσίας κ. Γιώργου Περδίκη
