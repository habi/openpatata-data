_id: 23.06.010.05.01.049_49
_position_on_page: 49
_sources:
- http://www2.parliament.cy/parliamentgr/008_02/chronological/008_02_IES.htm
answers:
- http://www2.parliament.cy/parliamentgr/008_3g/23_06_010_05_01_049.htm
by:
- mp_id: charalampidou-eirini
date: '2016-07-14'
heading: Ερώτηση με αρ. 23.06.010.05.01.049, ημερομηνίας 14 Ιουλίου 2016, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.05.01.049
text: |-
  «Παρακαλείται ο αρμόδιος υπουργός να μας απαντήσει στη βάση ποιων κριτηρίων παραχωρούνται σημαντικοί αρχαιολογικοί χώροι του τόπου για την πραγματοποίηση ιδιωτικών δραστηριοτήτων.

  Πώς ελέγχεται η πολιτιστική διάσταση, το περιεχόμενο των παραστάσεων που ανεβάζουν ιδιώτες στο Κούριο και το κατά πόσο αυτές συνάδουν προς τα πραγματικά γεγονότα της ιστορίας και του πολιτισμού μας, δεδομένου ότι οι ιδιώτες επικαλούνται, για να εξασφαλίζουν άδεια παραχώρησης, την προβολή του κυπριακού πολιτισμού; Υπάρχει συνεργασία με το Υπουργείο Παιδείας και Πολιτισμού για αξιολόγηση αυτών των αιτήσεων;

  Να υποθέσουμε ότι το Τμήμα Αρχαιοτήτων, μετά την παραχώρηση του αρχαιολογικού χώρου του Κουρίου σε τέως βουλευτή του ΔΗΣΥ, με πρόσχημα τη δήθεν προβολή της Κύπρου σε προσωπικούς της καλεσμένους, θα πράξει το ίδιο και με άλλες μεγάλες εταιρείες οι οποίες πιθανό να αιτηθούν παρόμοιες εκδηλώσεις για δήθεν προβολή του κυπριακού πολιτισμού είτε για το προσωπικό τους, που είναι ξένης υπηκοότητας, είτε για καλεσμένους τους από άλλες χώρες;

  Υπάρχει θεσμοθετημένη διαδικασία στη βάση της οποίας πραγματοποιείται η διαδικασία της παραχώρησης;»
