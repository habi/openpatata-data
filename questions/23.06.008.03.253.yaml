_sources:
- http://www2.parliament.cy/parliamentgr/008_02/chronological/008_02_HC.htm
answers:
- http://www2.parliament.cy/parliamentgr/008_03/23_06_008_03_253.htm
by:
- Γεωργίου Γεώργιος
date: '2003-11-14'
heading: Ερώτηση με αρ. 23.06.008.03.253, ημερομηνίας 14 Νοεμβρίου 2003, του βουλευτή
  εκλογικής περιφέρειας Αμμοχώστου κ. Γεώργιου Γεωργίου
identifier: 23.06.008.03.253
text: |-
  «Σε πρόσφατη επίσκεψή μου στο δήμο Λατσιών και σε συνάντηση που είχα με το δήμαρχο και το δημοτικό συμβούλιο, πληροφορήθηκα ότι η μη ολοκλήρωση της κατασκευής του ανισόπεδου κόμβου παρά το εργοστάσιο “Πίττας” οξύνει το κυκλοφοριακό πρόβλημα που αντιμετωπίζει ήδη ο δήμος. Λόγω της μη ολοκλήρωσης της κατασκευής του κόμβου τα αυτοκίνητα από τη βιομηχανική ζώνη Γερίου-Ιδαλίου και τους δορυφορικούς οικισμούς του δήμου Ιδαλίου δεν έχουν πρόσβαση στη Λευκωσία μέσω του αυτοκινητόδρομου Λευκωσίας - Λεμεσού αλλά μόνο μέσω της λεωφόρου Λεμεσού στα Λατσιά, γεγονός το οποίο προκαλεί κυκλοφοριακή συμφόρηση στο δήμο.

  Παρακαλείται το αρμόδιο υπουργείο όπως πληροφορήσει τη Βουλή των Αντιπροσώπων για ποιους λόγους δεν έχει ολοκληρωθεί η κατασκευή του ανισόπεδου κόμβου και τι μέλλει γενέσθαι σχετικά με το εν λόγω θέμα.»
