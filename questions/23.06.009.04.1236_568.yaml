_position_on_page: 568
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1236.htm
by:
- Κυριακίδου Αθηνά
date: '2010-06-01'
heading: Ερώτηση με αρ. 23.06.009.04.1236, ημερομηνίας 1ης Ιουνίου 2010, της βουλευτού
  εκλογικής περιφέρειας Λεμεσού κ. Αθηνάς Κυριακίδου
identifier: 23.06.009.04.1236
text: |-
  «Παρακαλώ τον αρμόδιο υπουργό όπως ενημερώσει τη Βουλή των Αντιπροσώπων για τα ακόλουθα:

  1. Υπό ποιο καθεστώς λειτουργεί η Συμφωνική Ορχήστρα Κύπρου; Υπάρχουν κανόνες ή/και κανονισμοί που διέπουν τη λειτουργία της;

  2. Από ποια όργανα και με ποιες διαδικασίες ελέγχεται η λειτουργία της Συμφωνικής Ορχήστρας Κύπρου;

  3. Πώς εξασφαλίζεται η καλή λειτουργία της συμφωνικής ορχήστρας;

  4. Πώς εξασφαλίζεται η διαφάνεια και η αξιοκρατία στη συμφωνική ορχήστρα;

  5. Με ποια διαδικασία προκηρύσσονται και πληρώνονται οι θέσεις των μουσικών της συμφωνικής ορχήστρας και ποια κριτήρια πρέπει να πληρούν;

  6. Με ποια διαδικασία προκηρύσσεται και πληρώνεται η θέση του καλλιτεχνικού διευθυντή της συμφωνικής ορχήστρας και ποια κριτήρια πρέπει να πληρεί;

  7. Με ποια διαδικασία προκηρύσσεται και πληρώνεται η θέση του μαέστρου της συμφωνικής ορχήστρας και ποια κριτήρια πρέπει να πληρεί;

  8. Πόσοι Κύπριοι και πόσοι ξένοι μουσικοί εργοδοτούνται στη συμφωνική ορχήστρα; Υπάρχει συγκεκριμένη πολιτική ως προς την προτίμηση ή τη μη προτίμηση Κυπρίων;

  9. Υπό ποιο καθεστώς λειτουργεί το εργαστήριο εγχόρδων; Υπάρχουν κανόνες ή/και κανονισμοί που διέπουν τη λειτουργία του;

  10. Από ποια όργανα και με ποιες διαδικασίες ελέγχεται η λειτουργία του εργαστηρίου εγχόρδων;

  11. Πώς εξασφαλίζεται η καλή λειτουργία του εργαστηρίου εγχόρδων;

  12. Πώς εξασφαλίζεται η διαφάνεια και η αξιοκρατία στο εργαστήριο εγχόρδων;

  13. Υπό ποιο καθεστώς λειτουργεί η Συμφωνική Ορχήστρα Νέων Κύπρου; Υπάρχουν κανόνες ή/και κανονισμοί που διέπουν τη λειτουργία της;

  14. Από ποια όργανα και με ποιες διαδικασίες ελέγχεται η λειτουργία της Συμφωνικής Ορχήστρας Νέων Κύπρου;

  15. Πώς εξασφαλίζεται η καλή λειτουργία της Συμφωνικής Ορχήστρας Νέων Κύπρου;

  16. Πώς εξασφαλίζεται η διαφάνεια και η αξιοκρατία στη Συμφωνική Ορχήστρα Νέων Κύπρου;

  17. Πώς εγκρίνονται και πώς διανέμονται οι επιχορηγήσεις των Πολιτιστικών Υπηρεσιών που αφορούν συναυλίες κλασικής μουσικής; Υπάρχουν κατευθυντήριες γραμμές από τις Πολιτιστικές Υπηρεσίες ως προς την ενίσχυση και προώθηση Κυπρίων καλλιτεχνών;

  18. Στον τομέα της κλασικής μουσικής υπάρχει οποιοσδήποτε σχεδιασμός που να ενισχύει και να προωθεί τους Κύπριους καλλιτέχνες;»
