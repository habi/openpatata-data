_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.386.htm
by:
- Περδίκης Γιώργος
date: '2013-01-09'
heading: Ερώτηση με αρ. 23.06.010.02.386, ημερομηνίας 9 Ιανουαρίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.386
text: |-
  « Έχω πληροφορηθεί για την απόφαση του Υπουργικού Συμβουλίου να παραχωρήσει στο Junior School κρατική γη 23 000 τ.μ. στο δάσος της Αγγλικής Σχολής. Οι κάτοικοι της γύρω περιοχής εκφράζουν την ανησυχία τους αναφορικά με την πρόθεση του Junior School να επεκτείνει τις εγκαταστάσεις του, αυξάνοντας τους χώρους διδασκαλίας του, τις βοηθητικές εγκαταστάσεις, το κυλικείο, τους χώρους αθλοπαιδιών κτλ. Υπάρχει η ανησυχία ότι ο εκσυγχρονισμός του Junior School θα γίνει εις βάρος του χώρου πρασίνου με την εκκοπή δέντρων. Επίσης οι κάτοικοι ανησυχούν για τις επιπτώσεις στην ποιότητα ζωής τους λόγω των σχεδίων για κατασκευή και λειτουργία γηπέδων futsal. Σημειώνεται ότι ο μικρός χώρος του δάσους της Αγγλικής Σχολής έχει κατακλυσθεί από κτίρια και εγκαταστάσεις και έχει υποβαθμιστεί σε μεγάλο βαθμό.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εξετάζεται το ενδεχόμενο ανάκλησης της απόφασης του Υπουργικού Συμβουλίου, σε περίπτωση που διαπιστωθεί ότι το Junior School της Αγγλικής Σχολής προτίθεται να προχωρήσει στην εκκοπή δέντρων για επέκταση των κτιριακών του εγκαταστάσεων, και αν μπορεί να τεθούν όροι, ώστε η αναβάθμιση των εγκαταστάσεων να περιοριστεί σε καθαρά εκπαιδευτικά πλαίσια και να μην περιλαμβάνει την κατασκευή γηπέδων futsal.»
