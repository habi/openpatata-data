_position_on_page: 429
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_426.htm
by:
- Περδίκης Γιώργος
date: '2009-03-10'
heading: Ερώτηση με αρ. 23.06.009.03.426, ημερομηνίας 10 Μαρτίου 2009, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.03.426
text: |-
  «Ο θάνατος ενός ακόμα κατοίκου από καρδιακό επεισόδιο στην εγκαταλειμμένη Τηλλυρία προκαλεί την έντονη και δικαιολογημένη αγανάκτηση των κατοίκων της περιοχής. Είναι η δεύτερη περίπτωση σε δέκα μέρες που, λόγω της ανεπαρκούς ιατρικής υποδομής και της μεγάλης απόστασης από νοσοκομείο, αντιμετωπίζεται αυτό το πρόβλημα ζωής ή θανάτου.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν η κυβέρνηση προτίθεται να αγοράσει και να θέσει σε λειτουργία νοσοκομειακό ελικόπτερο, αν θα ζητήσει από τον κ. Ταλάτ το άνοιγμα των οδοφραγμάτων, τουλάχιστο για τα ασθενοφόρα, ή αν θα εξοπλιστεί το νοσοκομείο Κάτω Πύργου με μηχανήματα, εξοπλισμό και προσωπικό για αντιμετώπιση καρδιακών επεισοδίων, για να αποφευχθεί άλλος θάνατος στην περιοχή λόγω της ανεπαρκούς ιατρικής υποδομής και της μεγάλης απόστασης από το πιο κοντινό νοσοκομείο.»
