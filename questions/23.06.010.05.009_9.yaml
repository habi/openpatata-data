_id: 23.06.010.05.009_9
_position_on_page: 9
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2015-07-16'
heading: Ερώτηση με αρ. 23.06.010.05.009, ημερομηνίας 16 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.009
text: |-
  «Έχω πληροφορηθεί ότι η πολεοδομική άδεια που εξασφάλισε ο ιδιοκτήτης του πάρκου πουλιών και ζώων στην Πέγεια αναφέρει τα εξής: “Η ανάπτυξη (πάρκο εξωτικών πτηνών) θα χρησιμοποιείται αποκλειστικά και μόνο για τη διατήρηση/έκθεση πτηνών και μικρού αριθμού ελαφιών, όπως δείχνεται στα εγκεκριμένα σχέδια. Σε καμία περίπτωση να μην τοποθετηθούν στο πάρκο είδη ζώων πλην των αναφερομένων”. Παρ’ όλα αυτά, όπως έχω πληροφορηθεί, πρόσφατα δύο ελέφαντες εισήχθηκαν στην Κύπρο και εκτίθενται στο εν λόγω πάρκο. Επίσης, σε προηγούμενες περιπτώσεις εισήχθηκαν και φιλοξενούνται στο πάρκο τίγρεις, καμηλοπαρδάλεις, καγκουρό κ.λπ.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν εξασφαλιστεί οι σχετικές άδειες εισαγωγής των δύο ελεφάντων, αν ο ιδιοκτήτης του εν λόγω πάρκου έχει εξασφαλίσει τις απαραίτητες άδειες για την έκθεση των ελεφάντων στο πάρκο, αν έχουν γίνει όλοι οι απαραίτητοι έλεγχοι, για να διαπιστωθεί κατά πόσο τηρούνται όλες οι προδιαγραφές ασφάλειας και υγείας τόσο των ζώων όσο και των επισκεπτών, καθώς και κατά πόσο όλα τα πιο πάνω συνάδουν με τους όρους της πολεοδομικής άδειας. Παρακαλώ επίσης τον αρμόδιο υπουργό να δικαιολογήσει το γεγονός ότι αδειοδοτείται η κατοχή και η φιλοξενία ζώων από τις κτηνιατρικές υπηρεσίες σε υποστατικά, όταν αυτά δεν έχουν την κατάλληλη πολεοδομική άδεια και την άδεια χρήσης από τις αρμόδιες αρχές.»
