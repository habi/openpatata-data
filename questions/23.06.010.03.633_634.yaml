_id: 23.06.010.03.633_634
_position_on_page: 634
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_633.htm
by:
- Περδίκης Γιώργος
date: '2014-05-06'
heading: Ερώτηση με αρ. 23.06.010.03.633, ημερομηνίας 6 Μαΐου 2014, του βουλευτή εκλογικής
  περιφέρειας Λευκωσίας κ. Γιώργου Περδίκη
identifier: 23.06.010.03.633
text: |-
  «Έχω ενημερωθεί ότι η εταιρεία “Universal Life Insurance Public” έχει αιτηθεί πολεοδομικής άδειας για ανάπτυξη μεγάλης έκτασης γης στην περιοχή Σανίδας και Βάσας Κελλακίου μεγέθους 481.0.19 τ.μ. Αντιλαμβάνομαι ότι η συγκεκριμένη γη εμπίπτει στη γεωργική ζώνη και βρίσκεται πλησίον κτηνοτροφικών υποστατικών, λατομείων και άλλων βιομηχανικών και βιοτεχνικών εγκαταστάσεων, που μάλιστα έχουν μεταστεγαστεί στην περιοχή από άλλες περιοχές, λόγω του ότι έχουν είχαν κριθεί πολύ οχληρές.

  Παρακαλώ όπως ενημερώσετε τη Βουλή των Αντιπροσώπων γιατί δεν έχει απορριφθεί ακόμη η συγκεκριμένη αίτηση, εφόσον το τοπικό σχέδιο δεν επιτρέπει τέτοιου είδους ανάπτυξη στην περιοχή και η πιθανή δημιουργία οικιστικής ανάπτυξης πλησίον των υφιστάμενων εγκαταστάσεων που έχουμε ήδη περιγράψει θα προκαλέσει πολλαπλά προβλήματα στους μελλοντικούς κατοίκους της περιοχής, προβλήματα που θα κληθεί το δημόσιο να επιλύσει καταβάλλοντας και το ανάλογο κόστος.»
