answer: http://www2.parliament.cy/parliamentgr/008_3g/23_06_010_03_314.htm
identifier: 23.06.010.03.314
question:
  by:
  - Περδίκης Γιώργος
  date: '2013-11-19'
  text: |
    «Έχω πληροφορηθεί από επιστολή του διευθυντή της Καρδιολογικής Κλινικής του Νοσοκομείου Πάφου, ημερομηνίας 29 Οκτωβρίου 2013, η οποία στάλθηκε στον Πρόεδρο της Βουλής των Αντιπροσώπων και κοινοποιήθηκε στους πολιτικούς αρχηγούς και στα μέλη των Κοινοβουλευτικών Επιτροπών Υγείας και Οικονομικών και Προϋπολογισμού, με θέμα “Αφυπηρέτηση (εθελοντική) των Ιατρών στο 68ο έτος” για τις δυσκολίες που θα δημιουργηθούν στην ομαλή λειτουργία των κλινικών και των νοσοκομείων παγκύπρια εξαιτίας των αφυπηρετήσεων των γιατρών που θα συμπληρώσουν το 65ο έτος και της παγοποίησης διορισμών/προαγωγών. Σύμφωνα με την επιστολή, η αποχώρηση πολλών γιατρών, κυρίως διευθυντών, από το καλοκαίρι του 2012 θα δημιουργήσει πρόσθετες τεράστιες δυσκολίες στην ομαλή λειτουργία του Γενικού Σχεδίου Υγείας. Στην επιστολή εκφράζεται το αίτημα για παράταση της αφυπηρέτησης των γιατρών στο 68ο έτος.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τον αριθμό των γιατρών που θα αφυπηρετήσουν τον επόμενο χρόνο, καθώς επίσης και αν εξετάζει θετικά το αίτημα που εκφράζεται στην εν λόγω επιστολή για παράταση της αφυπηρέτησης των γιατρών στο 68ο έτος.»
  title: Ερώτηση με αρ. 23.06.010.03.314, ημερομηνίας 19 Νοεμβρίου 2013, του βουλευτή εκλογικής περιφέρειας Λευκωσίας κ. Γιώργου Περδίκη
