answers:
- http://www2.parliament.cy/parliamentgr/008_3g/23_06_010_04_563.htm
by:
- Περδίκης Γιώργος
date: '2015-05-13'
heading: Ερώτηση με αρ. 23.06.010.04.563, ημερομηνίας 13 Μαΐου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.04.563
text: |-
  «Έχω πληροφορηθεί ότι με απόφαση του Υπουργικού Συμβουλίου, ημερομηνίας 23 Δεκεμβρίου 2014, που αφορά την έγκριση της πρότασης του Υπουργείου Γεωργίας, Αγροτικής Ανάπτυξης και Περιβάλλοντος για το “Κόστος Πετρελαίου για Γεωργική Χρήση”, θα παραχωρείται στους δικαιούχους χρήστες χρωματισμένου πετρελαίου για γεωργικούς σκοπούς ποσό αντίστοιχο με τη διαφορά του υφιστάμενου συντελεστή ειδικού φόρου κατανάλωσης κίνησης (€450,00 ανά 1 000 λίτρα) και του ελάχιστου συντελεστή ειδικού φόρου κατανάλωσης που πρέπει να επιβάλλεται για γεωργικούς σκοπούς (€21,00 ανά 1 000 λίτρα) για ποσότητα που αντιστοιχεί στο 10% της ποσότητας γεωργικού πετρελαίου που καταναλώθηκε κατά τη συγκεκριμένη περίοδο αναφοράς. Η ενίσχυση αυτή θα παραχωρείται για κάλυψη μέρους του γεωργικού πετρελαίου κίνησης στα οχήματα που χρησιμοποιούνται για γεωργικούς σκοπούς.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων τον αριθμό των καταναλωτών που χρησιμοποιούν γεωργικό πετρέλαιο, αν η ποιότητα του γεωργικού πετρελαίου είναι η ίδια με του κανονικού πετρελαίου και ποιες είναι οι ποσότητες του χρωματισμένου πετρελαίου που διακινούνται στην αγορά σε σχέση με τη διακίνηση του κανονικού πετρελαίου τα τελευταία πέντε χρόνια. Τέλος, παρακαλώ τον αρμόδιο υπουργό να ενημερώσει τη Βουλή των Αντιπροσώπων για τη χρέωση οποιουδήποτε ξεχωριστού τέλους επιβάλλουν εταιρείες πετρελαιοειδών για το γεωργικό πετρέλαιο.»
