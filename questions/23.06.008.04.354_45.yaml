_id: 23.06.008.04.354_45
_position_on_page: 45
_sources:
- http://www2.parliament.cy/parliamentgr/008_02/chronological/008_02_HD_2.htm
answers:
- http://www2.parliament.cy/parliamentgr/008_03b/23_06_008_04_354.htm
by:
- mp_id: agapiou-agis
date: '2004-10-25'
heading: Ερώτηση με αρ. 23.06.008.04.354, ημερομηνίας 25 Οκτωβρίου 2004, του βουλευτή
  εκλογικής περιφέρειας Λεμεσού κ. Άγι Αγαπίου
identifier: 23.06.008.04.354
text: |-
  «Κατά την πρόσφατη επίσκεψή μου στο χωριό Καλό Χωριό της επαρχίας Λεμεσού και ύστερα από συνάντηση που είχα με τον πρόεδρο του κοινοτικού συμβουλίου και κατοίκους της περιοχής, με πληροφόρησαν ότι το λεωφορείο το οποίο μεταφέρει μαθητές στο περιφερειακό σχολείο που βρίσκεται στο χωριό δε μεταφέρει τους μαθητές του χωριού, αν και η απόσταση που πρέπει να διανύσουν οι μαθητές μέχρι το σχολείο είναι ένα χιλιόμετρο με σοβαρό κίνδυνο πρόκλησης ατυχημάτων, καθώς και ότι το γήπεδο αθλοπαιδιών και το κοινοτικό γήπεδο είναι ανάγκη να αναβαθμιστούν με την κάλυψη του γηπέδου αθλοπαιδιών και την αντικατάσταση του πύργου φωτισμού για το κοινοτικό γήπεδο.

  Συνεπώς, παρακαλείται το αρμόδιο υπουργείο και/ή η αρμόδια υπηρεσία όπως ενημερώσουν τη Βουλή των Αντιπροσώπων:

  1. κατά πόσο είναι δυνατή η παροχή άδειας στον οδηγό του λεωφορείου με την απαιτούμενη οικονομική επιχορήγηση για μεταφορά των μαθητών της κοινότητας στο περιφερειακό σχολείο, που λόγω του νεαρού της ηλικίας τους (7 έως 12 χρονών) αντιμετωπίζουν σοβαρούς κίνδυνους κατά τη μετάβασή τους στο σχολείο πεζοί λόγω του ότι ο δρόμος είναι επικίνδυνος και

  2. κατά πόσο είναι δυνατή η παροχή οικονομικής βοήθειας για αναβάθμιση του γηπέδου αθλοπαιδιών και του κοινοτικού γηπέδου.»
