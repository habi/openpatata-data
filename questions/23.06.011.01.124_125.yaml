_id: 23.06.011.01.124_125
_position_on_page: 125
_sources:
- http://www2.parliament.cy/parliamentgr/008_02/chronological/008_02_IAA.htm
answers: []
by:
- mp_id: perdikis-giorgos
date: '2016-09-07'
heading: Ερώτηση με αρ. 23.06.011.01.124, ημερομηνίας 7 Σεπτεμβρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.011.01.124
text: |-
  «Έχω πληροφορηθεί ότι ο δήμος Λευκωσίας έχει εκφράσει τον προβληματισμό του, γιατί στην ιστοσελίδα του Υπουργείου Οικονομικών -Μονάδα Αποκρατικοποιήσεων- έχει δημοσιευτεί κατάσταση τεμαχίων κρατικής γης τα οποία προβλέπεται να πωληθούν από την κυβέρνηση, τα οποία ευρίσκονται εντός των ορίων του δήμου Λευκωσίας και για τα οποία υπάρχουν ήδη σχέδια ανάπτυξης και αναφορές στο τοπικό σχέδιο και στο υπό διαβούλευση σχέδιο περιοχής, χωρίς να γίνει καμιά διαβούλευση με τις δημοτικές αρχές.

  Ο δήμος Λευκωσίας έχει έντονο ενδιαφέρον για αρκετά από τα τεμάχια τα οποία περιλαμβάνονται στην κατάσταση, όπως για παράδειγμα το τεμάχιο του παλαιού ΓΣΠ όπου σχεδιάζεται (κατόπιν δημοτικού δημοψηφίσματος) η δημιουργία πάρκου και υπόγειου χώρου στάθμευσης ή το τεμάχιο του παλαιού νοσοκομείου το οποίο προορίζεται για την ανέγερση του νέου αρχαιολογικού μουσείου και ούτω καθεξής.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων σε ποιο στάδιο βρίσκεται η υπόθεση της αποκρατικοποίησης κρατικής ακίνητης περιουσίας, δεδομένου ότι η σχετική νομοθεσία δεν ψηφίστηκε από τη Βουλή των Αντιπροσώπων και πώς απαντά στις λογικές αντιδράσεις του δήμου Λευκωσίας.»
