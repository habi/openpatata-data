_id: 23.06.008.04.932_317
_position_on_page: 317
_sources:
- http://www2.parliament.cy/parliamentgr/008_02/chronological/008_02_HD_3.htm
answers:
- http://www2.parliament.cy/parliamentgr/008_03b/23_06_008_04_932.htm
by:
- Περδίκης Γιώργος
date: '2005-07-05'
heading: Ερώτηση με αρ. 23.06.008.04.932, ημερομηνίας 5 Ιουλίου 2005, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.008.04.932
text: |-
  «Έχω πληροφορηθεί ότι αρκετοί οδηγοί φορτηγών αυτοκινήτων ή λεωφορείων, ακόμα και κάτοχοι ιδιωτικής χρήσης αυτοκινήτων μεταβαίνουν στα κατεχόμενα για να προμηθευτούν καύσιμα, ιδιαίτερα καύσιμο ντίζελ, για τα οχήματά τους. Το πετρέλαιο κίνησης είναι πιο φθηνό στα κατεχόμενα, αλλά βεβαίως είναι εκτός προδιαγραφών της Ευρωπαϊκής Ένωσης και, ως εκ τούτου, βλάπτει ουσιαστικά το περιβάλλον. Το γεγονός αυτό καθιστά ακόμα πιο επείγουσα την εφαρμογή του μέτρου του ελέγχου/της μέτρησης στο δρόμο των καυσαερίων των αυτοκινήτων και την αυστηρή τιμωρία όσων η εξάτμιση των αυτοκινήτων τους εκπέμπει ρύπους πέραν των επιτρεπόμενων ορίων.

  Παρακαλείται το αρμόδιο υπουργείο να πληροφορήσει τη Βουλή των Αντιπροσώπων σε ποιο στάδιο βρίσκεται η διαδικασία αγοράς μηχανών για έλεγχο των καυσαερίων των αυτοκινήτων από την αστυνομία.»
