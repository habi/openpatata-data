_id: 23.06.009.04.1007_339
_position_on_page: 339
_sources:
- http://www2.parliament.cy/parliamentgr/008_02/chronological/008_02_TD_3.htm
answers:
- http://www2.parliament.cy/parliamentgr/008_03d/23_06_009_04_1007.htm
by:
- mp_id: perdikis-giorgos
date: '2010-03-29'
heading: Ερώτηση με αρ. 23.06.009.04.1007, ημερομηνίας 29 Μαρτίου 2010, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.009.04.1007
text: |-
  «Έχω πληροφορηθεί ότι, ενώ το πλυντήριο του Γενικού Νοσοκομείου Λευκωσίας λειτουργεί μόνο τα πρωινά, ο ατμός που παράγεται από το κεντρικό σύστημα θέρμανσης με τη χρήση πετρελαίου και χρησιμοποιείται για το ζέσταμα του νερού και το στέγνωμα περνά μέσα από το πλυντήριο χωρίς να αξιοποιείται είκοσι τέσσερις ώρες το εικοσιτετράωρο, εφτά μέρες την εβδομάδα. Επίσης, έχω πληροφορηθεί ότι μπορεί να εγκατασταθεί ειδικός μηχανισμός που διακόπτει τη ροή του ατμού και τον αποθηκεύει όσο τα πλυντήρια δε βρίσκονται σε λειτουργία, για να αξιοποιείται τα πρωινά που λειτουργεί το πλυντήριο. Η απόσβεση του κόστους αυτού του μηχανισμού, εξ όσων έχω πληροφορηθεί, θα γίνει μέσα σε δώδεκα μέρες από τη μέρα της εγκατάστασης και λειτουργίας του.

  Παρακαλώ όπως ο αρμόδιος υπουργός ενημερώσει τη Βουλή των Αντιπροσώπων αν προτίθεται να εγκαταστήσει μηχανισμό αποθήκευσης ατμού, ώστε να μη γίνεται ανεξέλεγκτη σπατάλη.»
