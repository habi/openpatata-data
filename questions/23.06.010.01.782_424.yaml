_id: 23.06.010.01.782_424
_position_on_page: 424
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.782.htm
by:
- mp_id: perdikis-giorgos
date: '2012-04-30'
heading: Ερώτηση με αρ. 23.06.010.01.782, ημερομηνίας 30 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.782
text: |-
  «Τον Απρίλιο του 2012 η Ευρωπαϊκή Επιτροπή παρουσίασε ένα σύνολο συγκεκριμένων μέτρων για την προώθηση της απασχόλησης. Παρουσιάζοντας το πλαίσιο αυτό, ο Πρόεδρος της Ευρωπαϊκής Επιτροπής κ. Ζοζέ Μανουέλ Μπαρόζο δήλωσε “η Ευρώπη χρειάζεται μια στρατηγική δημιουργίας θέσεων εργασίας, για να αντιμετωπίσει το απαράδεκτο επίπεδο ανεργίας της”. Μελετώντας το πλαίσιο των προτάσεων της Ευρωπαϊκής Επιτροπής, εντοπίζονται προκλήσεις και προοπτικές, αλλά και ιδιαίτεροι κίνδυνοι για την Κύπρο. Σημειώνεται για παράδειγμα ότι η Ευρωπαϊκή Επιτροπή προτείνει περαιτέρω ελευθεροποίηση της αγοράς εργασίας και άρση κάθε περιορισμού στην εργοδότηση από τις χώρες της Ευρωπαϊκής Ένωσης ή και τρίτες χώρες.

  Δεδομένου ότι οι προτάσεις της Ευρωπαϊκής Επιτροπής θα συζητηθούν προσεχώς σε επίπεδο Ευρωπαϊκού Συμβουλίου, και μάλιστα κατά τη διάρκεια της κυπριακής Προεδρίας, παρακαλώ τον αρμόδιο υπουργό να πληροφορήσει τη Βουλή των Αντιπροσώπων συνοπτικά για τις θέσεις της Κυπριακής Δημοκρατίας. Επισυνάπτεται η ανακοίνωση της Ευρωπαϊκής Επιτροπής.»



  Σημείωση: Τα επισυνημμένα έγγραφα έχουν καταχωρισθεί στο Αρχείο της Βουλής. Αντίγραφό τους στάλθηκε στον αρμόδιο υπουργό.
