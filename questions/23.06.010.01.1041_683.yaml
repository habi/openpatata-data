_id: 23.06.010.01.1041_683
_position_on_page: 683
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.1041.htm
by:
- mp_id: perdikis-giorgos
date: '2012-07-04'
heading: Ερώτηση με αρ. 23.06.010.01.1041, ημερομηνίας 4 Ιουλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.1041
text: |-
  «Έχω πληροφορηθεί ότι περίπου πενήντα ιδιοκτήτες καφενείων σε όλη την Κύπρο οδηγήθηκαν ενώπιον της δικαιοσύνης, επειδή παραβίασαν τους όρους λειτουργίας των καφενείων. Ένας από τους αναχρονιστικούς όρους που πρέπει να τηρούν οι ιδιοκτήτες παραδοσιακών καφενείων αφορά και το φύλο των πελατών, αφού, σύμφωνα με τους όρους, η πελατεία του καφενείου πρέπει να είναι άνδρες. Σύμφωνα με τις πληροφορίες μου, ο Κυπριακός Οργανισμός Τουρισμού προωθεί τροποποίηση της νομοθεσίας που διέπει τα καφενεία.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων πότε αναμένεται να καταθέσει στη Βουλή των Αντιπροσώπων την τροποποίηση της νομοθεσίας που διέπει τα καφενεία και ποιες είναι οι κυριότερες πρόνοιες του νομοσχεδίου αυτού. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων για τις ποινές που επιβλήθηκαν στους ιδιοκτήτες καφενείων που παραβίασαν τους όρους λειτουργίας των καφενείων.»
