_id: 23.06.010.03.056_56
_position_on_page: 56
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_056.htm
by:
- mp_id: perdikis-giorgos
date: '2013-08-01'
heading: Ερώτηση με αρ. 23.06.010.03.056, ημερομηνίας 1ης Αυγούστου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.03.056
text: |-
  «Έχω πληροφορηθεί ότι ανήμερα της γιορτής της Αγίας Μαρίνας τελέστηκε θεία λειτουργία στην κατεχόμενη εκκλησία της Αγίας Μαρίνας Σκυλλούρας, που βρίσκεται στο κατεχόμενο μαρωνιτικό χωριό Αγία Μαρίνα Σκυλλούρας. Το μαρωνιτικό χωριό βρίσκεται ολόκληρο μέσα σε περιοχή του τουρκικού στρατού. Όπως πληροφορήθηκα από τους πιστούς, οι κατοχικές δυνάμεις ισοπέδωσαν πλήρως το χωριό. Υπενθυμίζεται ότι, σύμφωνα με το ψήφισμα που εξέδωσε το Ευρωπαϊκό Κοινοβούλιο πριν από τρία χρόνια, προτρέπεται η Τουρκία να διασφαλίσει ότι γίνονται σεβαστά τα δικαιώματα όλων των εκτοπισθέντων στην Κύπρο, συμπεριλαμβανομένων των δικαιωμάτων των θρησκευτικών μειονοτήτων. Στο ψήφισμα τονίζεται ότι, όσον αφορά την κοινότητα των καθολικών Μαρωνιτών, πρέπει να δοθούν ελευθερίες και στα τέσσερα χωριά των Μαρωνιτών.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων για τα μέτρα που προτίθεται να λάβει, προκειμένου η Τουρκία να εφαρμόσει το ψήφισμα του Ευρωπαϊκού Κοινοβουλίου, που αφορά μεταξύ άλλων το σεβασμό των δικαιωμάτων των θρησκευτικών μειονοτήτων, και αν η παραβίαση του ψηφίσματος αυτού, σε ό,τι αφορά την Αγία Μαρίνα Σκυλλούρας, έχει καταγγελθεί στην Ευρωπαϊκή Ένωση και στο Βατικανό.»
