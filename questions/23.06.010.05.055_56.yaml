_id: 23.06.010.05.055_56
_position_on_page: 56
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_055.htm
by:
- mp_id: perdikis-giorgos
date: '2015-08-13'
heading: Ερώτηση με αρ. 23.06.010.05.055, ημερομηνίας 13 Αυγούστου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.055
text: |-
  « Έχω γίνει αποδέκτης καταγγελιών αναφορικά με την κατασκευή πολυτελούς κατοικίας επί της ζώνης προστασίας της παραλίας στην τοποθεσία “Πυλός” της Χλώρακας. Σύμφωνα με τις πληροφορίες μας, ο εργολάβος απαιτεί να διαμορφωθεί το πρανές κατά τέτοιο τρόπο, που να επεμβαίνει σε γειτονικό τεμάχιο, μέσω του οποίου διέρχεται ο παραλιακός πεζόδρομος. Εξ όσων πληροφορήθηκα, ζητά να αλλάξει η πορεία και το υψόμετρο του πεζοδρόμου, για να ικανοποιηθούν οι ιδιωτικές ανέσεις των μελλοντικών κατοίκων της πολυτελούς κατοικίας. Εάν ικανοποιηθούν οι απαιτήσεις του εργολάβου, ο πεζόδρομος στο σημείο αυτό θα χάσει την οπτική επαφή με τη θάλασσα και θα μειωθεί σε μεγάλο βαθμό η αισθητική του αξία. Έχω επισκεφθεί την περιοχή και έχω διαπιστώσει επιτόπου το σοβαρό πρόβλημα που προκύπτει από τις απαιτήσεις του εργολάβου.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων για τα μέτρα που προτίθεται να λάβει, προκειμένου να αποτραπεί η αισθητική υποβάθμιση του παραλιακού πεζοδρόμου στην περιοχή “Πυλός” της Χλώρακας.»
