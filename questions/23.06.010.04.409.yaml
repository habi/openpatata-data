answer: http://www2.parliament.cy/parliamentgr/008_3g/23_06_010_04_409.htm
identifier: 23.06.010.04.409
question:
  by:
  - Περδίκης Γιώργος
  date: '2015-02-02'
  text: |
    «Έχουν περάσει ήδη σχεδόν οκτώ χρόνια από το θάνατο του Σωτήρη Μουστάκα, ενός μεγάλου Κυπρίου καλλιτέχνη με εμβέλεια που ξεπέρασε τα όρια της Κύπρου. Όπως συνέβη και στην περίπτωση του άλλου μεγάλου θεατρανθρώπου που μεγαλούργησε εκτός Κύπρου, του Δημήτρη Ποταμίτη, φαίνεται πως ο Σωτήρης Μουστάκας τυγχάνει τιμής μετά θάνατον εκτός Κύπρου, παρά στην ιδιαίτερή του πατρίδα. Πρέπει μάλιστα να ξέρετε ότι έχει καταγραφεί επίσης η δράση του Σωτήρη Μουστάκα στον Απελευθερωτικό Αγώνα της ΕΟΚΑ.

    Παρακαλώ τον αρμόδιο υπουργό να πληροφορήσει τη Βουλή των Αντιπροσώπων με ποιο τρόπο έχει τιμήσει τους μεγάλους θεατρανθρώπους Σωτήρη Μουστάκα και Δημήτρη Ποταμίτη, πώς προβάλλεται το έργο και η προσφορά τους και με ποιο τρόπο τιμάται η μνήμη τους.»
  title: Ερώτηση με αρ. 23.06.010.04.409, ημερομηνίας 2 Φεβρουαρίου 2015, του βουλευτή εκλογικής περιφέρειας Λευκωσίας κ. Γιώργου Περδίκη
