_id: 23.06.010.01.732_374
_position_on_page: 374
_sources:
- http://www2.parliament.cy/parliamentgr/008_02/chronological/008_02_IA-2.htm
answers:
- http://www2.parliament.cy/parliamentgr/008-3f/23_06_010_01.732.htm
by:
- mp_id: perdikis-giorgos
date: '2012-04-11'
heading: Ερώτηση με αρ. 23.06.010.01.732, ημερομηνίας 11 Απριλίου 2012, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.732
text: |-
  «Έχω πληροφορηθεί ότι στα πλαίσια της ανάληψης της προεδρίας της Ευρωπαϊκής Ένωσης το δεύτερο εξάμηνο του 2012 η Κυπριακή Δημοκρατία έχει προχωρήσει με την κατάρτιση ενός προγράμματος προβολής της ιστορίας και του πολιτισμού του τόπου μας στο εξωτερικό. Μία από τις σημαντικές εκθέσεις που θα διοργανωθούν θα είναι η έκθεση “Χαρτογραφώντας την Κύπρο 1191-2012”, η οποία θα παρουσιαστεί στις Βρυξέλλες και στόχο έχει να παρουσιάσει τους δεσμούς της Ευρώπης με την Κύπρο μέσα από σημαντικά ιστορικά γεγονότα, που ξεκινούν με την κατάληψη της Κύπρου από τους σταυροφόρους το 1191 και συνεχίζονται μέχρι σήμερα.



  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πληροφόρηση που έχω ότι ο κατάλογος με τις σχετικές πληροφορίες των εκθεμάτων θα εκδοθεί μόνο στα αγγλικά, γαλλικά και φλαμανδικά, καθώς και τους λόγους που πάρθηκε η απόφαση όπως αποκλειστεί η αναγραφή των σχετικών πληροφοριών στην ελληνική γλώσσα, που είναι η γλώσσα της διοργανώτριας χώρας.»
