answers: []
by:
- Κουκουμά Κούτρα Σκεύη
date: '2015-09-03'
heading: Ερώτηση με αρ. 23.06.010.05.105, ημερομηνίας 3 Σεπτεμβρίου 2015, της βουλευτού
  εκλογικής περιφέρειας Αμμοχώστου κ. Σκεύης Κούτρα Κουκουμά
identifier: 23.06.010.05.105
text: |-
  «Υπάρχουν περιπτώσεις γυναικών οι οποίες, ενώ βρίσκονται σε διάσταση με το σύζυγό τους, πριν εκδοθεί το διαζύγιο από αυτούς, αποκτούν παιδί με άλλο σύντροφο. Σχεδόν στο σύνολο των περιπτώσεων ο εν διαστάσει σύζυγος, ο σύντροφος και η μητέρα συμφωνούν για την πατρότητα του παιδιού. Σύμφωνα όμως με τη νομοθεσία, εάν δεν παρέλθουν τριακόσιες δύο (302) μέρες από την ημερομηνία έκδοσης του διαζυγίου μέχρι τη μέρα γέννησης του παιδιού, τότε τεκμαίρεται ότι το παιδί έχει πατέρα τον εν διαστάσει σύζυγο της γυναίκας, γεγονός το οποίο προκαλεί προβλήματα κατά την καταγραφή της γέννησης του παιδιού στο Τμήμα Αρχείου Πληθυσμού και επιπλέον προστριβές και ταλαιπωρία μεταξύ των εμπλεκομένων.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων για τα πιο κάτω:

  1. Πόσες τέτοιες περιπτώσεις έχουν παρουσιαστεί και με ποιο τρόπο έχουν αντιμετωπιστεί;

  2. Προτίθεται να καταθέσει νομοσχέδιο το οποίο να επιλύει το συγκεκριμένο πρόβλημα;»
