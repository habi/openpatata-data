_position_on_page: 402
_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-03-18'
heading: Ερώτηση με αρ. 23.06.010.05.400, ημερομηνίας 18 Μαρτίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.400
text: |-
  «Από παλαιότερη απάντηση, ημερομηνίας 29 Φεβρουαρίου 2016, του Υπουργού Γεωργίας, Αγροτικής Ανάπτυξης και Περιβάλλοντος κ. Νίκου Κουγιάλη σε ερώτησή μου με αρ. 23.06.010.05.172 αναφορικά με τη διερεύνηση των καταγγελιών αγροτών για παράνομη διακίνηση γεωργικών προϊόντων από την Τουρκία μέσω των κατεχομένων στις ελεύθερες περιοχές, πληροφορήθηκα μεταξύ άλλων ότι το Τμήμα Γεωργίας, το Τμήμα Τελωνείων, το Υπουργείο Εξωτερικών, καθώς και οι Υγειονομικές Υπηρεσίες μελέτησαν τις καταγγελίες που αφορούσαν την προέλευση των ντοματών, καθότι τα συνοδευτικά έγγραφα που εκδόθηκαν από το Τουρκοκυπριακό Εμπορικό Επιμελητήριο δήλωναν το όνομα του παραγωγού και το όνομα του αποστολέα ως το ίδιο πρόσωπο. Περαιτέρω, πληροφορήθηκα ότι το Τμήμα Τελωνείων, ως υπεύθυνη αρμόδια αρχή για προώθηση σχετικού αιτήματος για περαιτέρω διερεύνηση από την αρμόδια Ευρωπαϊκή Επιτροπή, απέστειλε σχετική επιστολή.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων ποια είναι η απάντηση της Ευρωπαϊκής Επιτροπής σχετικά με το πιο πάνω θέμα. Παρακαλώ όπως αποσταλεί στη Βουλή των Αντιπροσώπων τόσο η επιστολή του Τμήματος Τελωνείων προς την Ευρωπαϊκή Επιτροπή όσο και η επιστολή της Ευρωπαϊκής Επιτροπής.»
