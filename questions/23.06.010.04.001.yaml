answer: http://www2.parliament.cy/parliamentgr/008_3g/23_06_010_04_001.htm
identifier: 23.06.010.04.001
question:
  by:
  - Χαραλαμπίδου Ειρήνη
  date: '2014-07-23'
  text: |
    «Έχουμε δεχτεί παράπονα από επιχειρηματίες οι οποίοι δραστηριοποιούνται μόνο σε επίπεδο εξαγωγών και αντιμετωπίζουν προβλήματα ρευστότητας, αφού ο ΦΠΑ δεν τους επιστρέφει έγκαιρα το οφειλόμενο σε αυτούς ποσό. Όπως γνωρίζετε, οι εξαγωγικές εταιρείες καταθέτουν κάθε μήνα τις δηλώσεις τους στο ΦΠΑ για επιστροφή, ούτως ώστε να μην υπάρχει καθυστέρηση και να μη στερούνται ρευστότητας. Σύμφωνα με καταγγελίες που έφτασαν στο γραφείο μας, παρατηρούνται καθυστερήσεις στην επιστροφή του ΦΠΑ πέραν των επτά μηνών.

    Παρακαλείται ο αρμόδιος υπουργός να μας πληροφορήσει για το πού οφείλονται αυτές οι καθυστερήσεις και τι προτίθεται να πράξει το υπουργείο του, νοουμένου ότι οι εταιρείες αυτές, λόγω οικονομικής κρίσης, πλήττονται με διάφορους τρόπους και δεν είναι δυνατό να στερούνται ρευστότητας λόγω προβλημάτων διεκπεραίωσης του ΦΠΑ.»
  title: Ερώτηση με αρ. 23.06.010.04.001, ημερομηνίας 23 Ιουλίου 2014, της βουλευτού εκλογικής περιφέρειας Λευκωσίας κ. Ειρήνης Χαραλαμπίδου
