_position_on_page: 188
_sources:
- http://www2.parliament.cy/parliamentgr/008_02/chronological/008_02_IC.htm
answers:
- http://www2.parliament.cy/parliamentgr/008_3g/23_06_010_03_188.htm
by:
- Χαραλαμπίδου Ειρήνη
date: '2013-10-08'
heading: Ερώτηση με αρ. 23.06.010.03.188, ημερομηνίας 8 Οκτωβρίου 2013, της βουλευτού
  εκλογικής περιφέρειας Λευκωσίας κ. Ειρήνης Χαραλαμπίδου
identifier: 23.06.010.03.188
text: |-
  «Κατά τη διάρκεια συνεδρίας της Κοινοβουλευτικής Επιτροπής Υγείας στις 3 Οκτωβρίου 2013 είχαμε πληροφορηθεί από λειτουργούς του Υπουργείου Υγείας ότι για τη ρύθμιση του ζητήματος πρόσληψης των διασωστών για στελέχωση των ασθενοφόρων εκεί όπου κενώνονται θέσεις λόγω αφυπηρέτησης των οδηγών των ασθενοφόρων υπάρχει πρόβλημα που χρειάζεται άμεση νομική ρύθμιση. Η γραπτή δέσμευση του Υπουργείου Υγείας, το οποίο είχε αναλάβει την εκπαίδευση των διασωστών με λεφτά του δημοσίου, ήταν η σταδιακή πρόσληψή τους στις θέσεις που θα κενώνονται με τις αφυπηρετήσεις των οδηγών των ασθενοφόρων, αφού δεν υπήρχε άλλη προοπτική αξιοποίησής τους. Σήμερα, η πρακτική που ακολουθείται, λόγω της έλλειψης συντονισμού μεταξύ των Υπουργείων Οικονομικών και Εργασίας και Κοινωνικών Ασφαλίσεων, έχει ως αποτέλεσμα την πρόσληψη για την πλήρωση των θέσεων αυτών οδηγών και όχι εκπαιδευμένων διασωστών, όπως ήταν η γραπτή δέσμευση του Υπουργείου Υγείας.

  Παρακαλούνται οι αρμόδιοι υπουργοί να μας πληροφορήσουν για το πώς προτίθενται να προχωρήσουν στη ρύθμιση του εν λόγω θέματος.»
