_id: 23.06.010.01.040_40
_position_on_page: 40
_sources:
- http://www2.parliament.cy/parliamentgr/008_02/chronological/008_02_IA_1.htm
answers:
- http://www2.parliament.cy/parliamentgr/008-3f/23_06_010_01.040.htm
by:
- mp_id: perdikis-giorgos
date: '2011-08-11'
heading: Ερώτηση με αρ. 23.06.010.01.040, ημερομηνίας 11 Αυγούστου 2011, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.01.040
text: |-
  «Έχω πληροφορηθεί ότι στις Ηνωμένες Πολιτείες Αμερικής διαπιστώθηκε ότι δεκάδες σαμπουάν, λοσιόν, οδοντόκρεμες και άλλα προϊόντα προσωπικής φροντίδας που διατίθενται στο λιανικό εμπόριο φέρουν λάθος σήμανση ως βιολογικά. Σχετική αγωγή έχει κατατεθεί από το Κέντρο Περιβαλλοντικής Υγείας (CEH) στην Καλιφόρνια των Η.Π.Α. Αρκετά από τα προϊόντα, συμπεριλαμβανομένων προϊόντων που προορίζονται για παιδιά, περιέχουν εν δυνάμει τοξικά συστατικά, συμπεριλαμβανομένων των χημικών ουσιών που θεωρούνται ύποπτες ότι προκαλούν άσθμα, διαταραχές ορμονών, καρκίνο και άλλα προβλήματα υγείας.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν εντοπίστηκαν στην Κύπρο προϊόντα που φέρουν λάθος σήμανση ως βιολογικά. Παρακαλώ επίσης τον αρμόδιο υπουργό να πληροφορήσει τη Βουλή των Αντιπροσώπων αν ετοιμάζεται νομοσχέδιο που να περιγράφει τους κανόνες σήμανσης των βιολογικών προϊόντων προσωπικής φροντίδας.»
