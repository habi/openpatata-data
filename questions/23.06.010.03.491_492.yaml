_position_on_page: 492
_sources:
- http://www2.parliament.cy/parliamentgr/008_02/chronological/008_02_IC.htm
answers: []
by:
- Λουκαΐδης Γιώργος
date: '2014-02-11'
heading: Ερώτηση με αρ. 23.06.010.03.491, ημερομηνίας 11 Φεβρουαρίου 2014, του βουλευτή
  εκλογικής περιφέρειας Λευκωσίας κ. Γιώργου Λουκαΐδη
identifier: 23.06.010.03.491
text: |-
  «Μετά τις αποφάσεις για καταστροφή του χημικού οπλοστασίου της Συρίας, έχει επιλεχθεί η μέθοδος της υδρόλυσης των χημικών όπλων πάνω σε πλοίο στα ανοιχτά της Κρήτης. Ακόμα και αν, όπως λέχθηκε, δε θα απορριφθεί οτιδήποτε στη θάλασσα, η μέθοδος αυτή ενέχει τεράστιους κινδύνους για τον άνθρωπο, αλλά και για το θαλάσσιο περιβάλλον, δεδομένου μάλιστα ότι η Μεσόγειος είναι κλειστή θάλασσα. Ήδη στην Ελλάδα και ιδιαίτερα στην Κρήτη εκφράζονται έντονες αντιδράσεις από περιβαλλοντικές οργανώσεις, την επιστημονική κοινότητα και τοπικούς αξιωματούχους.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο προβληματίζουν την κυβέρνηση οι κίνδυνοι που υπάρχουν και για την Κύπρο, καθώς και αν προτίθεται να αναλάβει ενέργειες, προκειμένου η εξουδετέρωση των χημικών όπλων να γίνει εκτός Μεσογείου.»
