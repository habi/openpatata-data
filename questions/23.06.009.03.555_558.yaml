_id: 23.06.009.03.555_558
_position_on_page: 558
_sources:
- http://www2.parliament.cy/parliamentgr/008_02/chronological/008_02_TC.htm
answers:
- http://www2.parliament.cy/parliamentgr/008_03d/23_06_009_03_555.htm
by:
- Μητσόπουλος Τάσος
date: '2009-06-04'
heading: Ερώτηση με αρ. 23.06.009.03.555, ημερομηνίας 4 Ιουνίου 2009, του βουλευτή
  εκλογικής περιφέρειας Λάρνακας κ. Τάσου Μητσόπουλου
identifier: 23.06.009.03.555
text: |-
  «Σύμφωνα με πρόσφατο δημοσίευμα, άντρας που εργαζόταν στο εργοτάξιο του νέου αεροδρομίου Λάρνακας ως μηχανολόγος μηχανικός κατήγγειλε στην Υπηρεσία Περιβάλλοντος ότι στην αλυκή απορρίφθηκαν υγρά απόβλητα με τοξική ουσία, προερχόμενα από τον καθαρισμό των συστημάτων κλιματισμού του κυρίως κτιρίου του νέου αεροδρομίου. Η Υπηρεσία Περιβάλλοντος μετέβη την επομένη στο σημείο, για να λάβει δείγματα του νερού για ανάλυση. Τα πρώτα αποτελέσματα από τις αναλύσεις του κρατικού χημείου έδειξαν μόλυνση στη νότια αλυκή με τοξική ουσία, η οποία προς το παρόν δεν έχει ταυτοποιηθεί. Τα αποτελέσματα από την ανάλυση του δεύτερου δείγματος αναμένονται μέσα στις επόμενες μέρες.

  Παρακαλείται ο αρμόδιος υπουργός να ενημερώσει τη Βουλή των Αντιπροσώπων κατά πόσο, μετά το περιστατικό, υπάρχει πρόθεση για δημιουργία ενός μόνιμου μηχανισμού ελέγχου των τοξικών που διοχετεύονται μέσα από τα υφιστάμενα φρεάτια, δεδομένου ότι τα τοξικά είναι διαλυτά και δεν ανιχνεύονται.»
