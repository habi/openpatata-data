_sources:
- http://www2.parliament.cy/parliamentgr/008_02/chronological/008_02_IE.htm
answers: []
by:
- Περδίκης Γιώργος
date: '2016-01-07'
heading: Ερώτηση με αρ. 23.06.010.05.289, ημερομηνίας 7 Ιανουαρίου 2016, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.289
text: |-
  «Έχω πληροφορηθεί ότι τα αποσμητικά χώρου περιέχουν καρκινογόνες ουσίες, επικίνδυνες οργανικές ενώσεις και τοξικές ουσίες. Μετά από αριθμό ερευνών διαπιστώθηκε ότι τα περισσότερα αποσμητικά χώρου περιέχουν χημικές ουσίες που επιδεινώνουν το άσθμα, επηρεάζουν την αναπαραγωγική ανάπτυξη, προκαλούν νευρολογικά προβλήματα, πονοκεφάλους, ναυτία κτλ. Σε κάποιες χώρες έχει διά νόμου γίνει υποχρεωτικό σε χώρους όπου συγκεντρώνεται πλήθος ανθρώπων, μεταξύ των οποίων και άτομα με αλλεργίες, να υπάρχει σχετική προειδοποίηση δημόσια αναρτημένη.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν είναι ενήμερος για τις πιο πάνω έρευνες, αν έχουν γίνει έλεγχοι, ώστε να διαπιστωθεί κατά πόσο αναγράφονται στις ετικέτες των αποσμητικών χώρων οι παρενέργειες που πιθανόν να προκαλούν, καθώς και αν σκοπεύει να προχωρήσει με την έκδοση ενημερωτικού υλικού, για να πληροφορήσει το καταναλωτικό κοινό για τις παρενέργειες των αποσμητικών χώρου.»
