answer: http://www2.parliament.cy/parliamentgr/008_3g/23_06_010_04_410.htm
identifier: 23.06.010.04.410
question:
  by:
  - Δαμιανού Άριστος
  date: '2015-02-02'
  text: |
    «Εξ όσων γνωρίζω, σύμφωνα με τους περί Κυβερνητικών Ιατρικών Ιδρυμάτων και Υπηρεσιών Κανονισμούς, που εκδίδονται με βάση τον περί Ιατρικών Ιδρυμάτων και Υπηρεσιών (Ρυθμίσεις και Τέλη) Νόμο, και συγκεκριμένα το άρθρο 8(θ), οι καρκινοπαθείς εξαιρούνται από οποιοδήποτε τέλος για θεραπείες και υπηρεσίες που αφορούν τη συγκεκριμένη ασθένεια.

    Όπως έχω αντιληφθεί, οι ασθενείς που επισκέπτονται το Ογκολογικό Κέντρο της Τράπεζας Κύπρου δεν εξαιρούνται από τα τέλη επίσκεψης, παρά το ότι μπορεί να πρέπει να επισκέπτονται το κέντρο αρκετές φορές το μήνα.

    Παρακαλείται ο αρμόδιος υπουργός να ενημερώσει τη Βουλή των Αντιπροσώπων γιατί συμβαίνει αυτό και αν σχετίζεται με το νομικό καθεστώς του εν λόγω ιδρύματος.»
  title: Ερώτηση με αρ. 23.06.010.04.410, ημερομηνίας 2 Φεβρουαρίου 2015, του βουλευτή εκλογικής περιφέρειας Λευκωσίας κ. Άριστου Δαμιανού
