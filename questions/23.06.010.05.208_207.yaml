_id: 23.06.010.05.208_207
_position_on_page: 207
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_208.htm
by:
- mp_id: perdikis-giorgos
date: '2015-10-30'
heading: Ερώτηση με αρ. 23.06.010.05.208, ημερομηνίας 30 Οκτωβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.208
text: |-
  «Έχω πληροφορηθεί ότι η ιχνηλασιμότητα των κρεάτων που διατίθενται στην αγορά και στην κατανάλωση είναι μία βασική ευρωπαϊκή υποχρέωση. Κατ’ ακρίβειαν, οι αρχές πρέπει να εξασφαλίζουν ότι τα κρέατα που φτάνουν στον καταναλωτή ανιχνεύονται καθ’ όλη τη διάρκεια της διαδρομής τους από την κτηνοτροφική μονάδα μέχρι το πιάτο του καταναλωτή. Διατυπώνονται συχνά παράπονα ότι στην Κύπρο η διαδικασία της ανίχνευσης πάσχει. Διενεργούνται, σύμφωνα με τις καταγγελίες, εισαγωγές κρεάτων χωρίς υποβολή των αναγκαίων πιστοποιητικών από χώρες της Ευρωπαϊκής Ένωσης. Ως αποτέλεσμα, σύμφωνα με τις ίδιες καταγγελίες, εισάγονται κατεψυγμένα κρέατα από χώρες της Ευρωπαϊκής Ένωσης τα οποία αναμειγνύονται με κυπριακά (χοιρινό, κοτόπουλο) και προσφέρονται ως φρέσκα στους καταναλωτές. Το γεγονός αυτό δημιουργεί σοβαρούς κινδύνους για την υγεία των καταναλωτών από την ψύξη/απόψυξη του κρέατος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ελέγχεται πλήρως η ιχνηλασιμότητα των κρεάτων που εισάγονται από την Ευρωπαϊκή Ένωση, αν ελέγχονται οι καταγγελίες για την ανάμιξη κατεψυγμένου κρέατος με κυπριακό κρέας και αν έχουν γίνει οι κατάλληλοι έλεγχοι από τις αρχές της Κυπριακής Δημοκρατίας και της Ευρωπαϊκής Ένωσης.»
