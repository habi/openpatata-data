answers: []
by:
- Περδίκης Γιώργος
date: '2015-07-24'
heading: Ερώτηση με αρ. 23.06.010.05.018, ημερομηνίας 24 Ιουλίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.018
text: |-
  «Έχω πληροφορηθεί ότι η αστυνομία σε συνεργασία με τη Νομική Υπηρεσία διερευνούν τα στοιχεία για καταγγελίες που αφορούν ατασθαλίες που γίνονταν στον Κυπριακό Οργανισμό Αθλητισμού (ΚΟΑ) την περίοδο από το 2006 μέχρι το 2014. Όπως έχω πληροφορηθεί, από το 2009 μέχρι το 2014 το Ταμείο Συντάξεων των υπαλλήλων του ΚΟΑ δεν ενεγράφη στο μητρώο της εποπτικής αρχής των συνταξιοδοτικών ταμείων, ενώ οι διαχειριστές του Ταμείου, ο γενικός διευθυντής και ο λογιστής, δεν κατέβαλλαν ως όφειλαν τα χρήματα για κάλυψη του αναλογιστικού ελλείμματος.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν έχουν διερευνηθεί καταγγελίες για ατασθαλίες που έγιναν στον ΚΟΑ την περίοδο από το 2006 μέχρι το 2014 και αν έχουν προκύψει οποιεσδήποτε ποινικές ευθύνες.»
