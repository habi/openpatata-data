_position_on_page: 276
_sources:
- http://www2.parliament.cy/parliamentgr/008_02/chronological/008_02_IE.htm
answers:
- http://www2.parliament.cy/parliamentgr/008_3g/23_06_010_05_275.htm
by:
- Περδίκης Γιώργος
date: '2015-12-29'
heading: Ερώτηση με αρ. 23.06.010.05.275, ημερομηνίας 29 Δεκεμβρίου 2015, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.05.275
text: |-
  «Σε ανακοίνωση της οργάνωσης “REACTION, Youth for the Prevention”, ημερομηνίας 2 Νοεμβρίου 2015, τονίζεται η ανάγκη εφαρμογής του Alcolock. Σύμφωνα με την ανακοίνωση, η εφαρμογή του Alcolock θεωρείται απαραίτητη για την ασφαλή διακίνηση του κοινού, ιδιαίτερα σε οχήματα που εμπλέκονται στις δημόσιες μεταφορές. Το Alcolock είναι μια συσκευή η οποία δεν επιτρέπει στο όχημα να ξεκινήσει, αν ο οδηγός του οχήματος δεν πραγματοποιήσει τον ενσωματωμένο έλεγχο αλκοόλης που προσφέρει η συγκεκριμένη συσκευή. Το Alcolock, όπως αναφέρεται στην ανακοίνωση, χρησιμοποιείται στο εξωτερικό σε λεωφορεία, ταξί και φορτηγά.

  Παρακαλώ τον αρμόδιο υπουργό να ενημερώσει τη Βουλή των Αντιπροσώπων αν έχει εξετάσει την εισήγηση, όπως αυτή περιγράφεται πιο πάνω, και κατά πόσο προτίθεται να προχωρήσει με τις απαραίτητες νομοθετικές ρυθμίσεις για εφαρμογή του Alcolock.»
