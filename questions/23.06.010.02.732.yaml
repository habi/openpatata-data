_sources:
- http://www2.parliament.cy/parliamentgr/008_02/chronological/008_02_IB.htm
answers:
- http://www2.parliament.cy/parliamentgr/008-3f/23_06_010_02.732.htm
by:
- Περδίκης Γιώργος
date: '2013-07-02'
heading: Ερώτηση με αρ. 23.06.010.02.732, ημερομηνίας 2 Ιουλίου 2013, του βουλευτή
  εκλογικής περιφέρειας Λευκωσίας κ. Γιώργου Περδίκη
identifier: 23.06.010.02.732
text: |-
  «Έχω πληροφορηθεί από επιστολή, ημερομηνίας 6 Ιουνίου 2013, που έστειλε η Σχολική Εφορεία Αγίας Νάπας στον Υπουργό Παιδείας και Πολιτισμού κ. Κυριάκο Κενεβέζο τις ανησυχίες των γονιών των παιδιών που φοιτούν στα δημοτικά σχολεία Αγίας Νάπας αναφορικά με τον τερματισμό της φοίτησης των μαθητών του δήμου Αγίας Νάπας στο Γυμνάσιο Παραλιμνίου και τη μεταφορά τους είτε στο Γυμνάσιο Φρεννάρους είτε στο Γυμνάσιο Δερύνειας. Σύμφωνα με την επιστολή, το θέμα θα τεθεί ενώπιον του Υπουργικού Συμβουλίου για λήψη απόφασης.

  Παρακαλώ τον αρμόδιο υπουργό να πληροφορήσει τη Βουλή των Αντιπροσώπων αν ισχύει η πιο πάνω πληροφορία για τερματισμό της φοίτησης των μαθητών του δήμου Αγίας Νάπας στο Γυμνάσιο Παραλιμνίου. Παρακαλώ επίσης τον αρμόδιο υπουργό να ενημερώσει τη Βουλή των Αντιπροσώπων, σε περίπτωση που ισχύει η πιο πάνω πληροφορία, αν προτίθεται να αναθεωρήσει την απόφασή του, δεδομένων και των αντιδράσεων που υπάρχουν τόσο από τους γονείς των μαθητών όσο και από τη Σχολική Εφορεία Αγίας Νάπας.»
